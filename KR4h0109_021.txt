# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.214285
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0109_WYG_021-1a>¶
欽定四庫全書¶
　全蜀藝文志卷二十一　　眀　周復俊　編¶
　　詩¶
　　贈送下¶
　　　韓太丞同守成都三首　　　　宋范鎮¶
盛府佳招貴嚴宸雅寄深輿題仲舉坐闕掛子牟心漢¶
竹分新契潘花過舊隂當年百里驥方此試駸駸¶
近境連桑陌先遊盛竹林(大阮郎中/甞任西蜀)併将懐舊意持作¶
<pb:KR4h0109_WYG_021-1b>¶
恵時心𦸼思春生筆清機月滿襟成風錦江曲逥上玉¶
山岑¶
春色草将深春寒栁未隂青天指行棧渌水蕩離襟後¶
乘何為託前旌喻此心南枝倦飛翼憑為寄歸音¶
　　　送鈐轄館使王公　　　　　　　程戡¶
歸騎翩翩去路賖鬱蔥佳氣望天涯艱危劍閣三千里¶
恵愛刀州十萬家龍尾道邊瞻日彩鹿頭闗外别春華¶
金明扈從宸逰處休憶連年泛浣花¶
<pb:KR4h0109_WYG_021-2a>¶
　　　程宻學知益州　　　　　　　宋祁¶
墀塗晝對别堯蓂糺縵芝泥襲綬馨三蜀舊臺呼輻寵¶
十連新府夢刀靈雲梯霽日眀鈎棧雨閣蒼苔蝕劍銘¶
只恐廉襦歌未厭熒煌歸應上台星¶
　　　蜀道篇送别府君吳龍圗　　　郭祥正¶
長吟李白蜀道難蜀道之難難于上青天長蛇拜猛虎¶
殺人吮血毒氣何腥羶錦城雖樂不可到側身西望泣¶
涕空漣漣其辭辛酸語勢險有如曲折頓挫萬丈之洪¶
<pb:KR4h0109_WYG_021-2b>¶
泉世人不識寳玉璞每欲酬價齊刀鉛求之往古疑未¶
有惜㦲不經孔子之手加鑱鎸公今易節帥蜀國為公¶
重吟蜀道篇旌旗翻空度劍閣甲花照雪参林顛雲霞¶
影動谷聲應畫角慢引斜陽懸竹馬争迎舊令尹指公¶
長髯皓素非往年蜀道何坦然和氣拂拂回星躔長蛇¶
深潛猛虎伏但愛雄飛呼雌響亮調朱絃時乎樂哉公¶
之往也九重深拱堯舜聖廟堂論道䕫龍賢撫綏斯民¶
頼良守平平政化公能宣束兵興學有源夲何必早夜¶
<pb:KR4h0109_WYG_021-3a>¶
開華筵甞聞家家賣釵釧只待㸔舞青春前此風不革¶
久愈薄稔嵗往往成凶年噫呼嘻今我無匹馬安得從¶
公逰盡書政績来中州獻之眀堂付太史陛下請捐西¶
顧憂¶
　　　贈廣都寓舎賢婦二喻詩　　　頼起¶
甞聞趙清獻䘏孤慰亡友至今西蜀人談美不容口二¶
喻出儒家清貧一無有零丁依老姑破屋僧堂後相對¶
誦詩書未甞窺戸牖圭析玉彌方山寒松更茂縣宰初¶
<pb:KR4h0109_WYG_021-3b>¶
聞名咨嗟為之乆從容語其配夫人曾見否長者二十¶
三次亦十八九青裾長蔽膝荆簮短在首我欲効清獻¶
言不為人取近於吾邑中選壻得豪右夫人相宰意魚¶
蔬薦罇酒屈致二喻来呼名老與夀(長曰安壽/次曰安老)女子當¶
有行詩稱逺父母饑寒日月長蓬蓽風雨漏大喻前致¶
詞洒淚濕衣袖荷徳固已深緘情亦須剖上言親未塟¶
心欲土自負下述妹未笄&KR1137;&KR1137;無傅姆還家復獻書自¶
叙貧且陋鉛華世所悅銅臭非吾偶肯效閭閈間碌碌¶
<pb:KR4h0109_WYG_021-4a>¶
逐雞狗世無梁伯鸞應嫌孟光醜孔明若再生承女甘¶
箕帚陳義一何髙夫人驚拊手至今書藳在光輝射星¶
斗董子慕髙風喜曰真吾婦吾親雙白髮吾弟室未授¶
睠言娣妹賢可以相先後五兩幣雖輕意則千金厚輜¶
軒雙造門觀者競奔走女子尚能爾男兒宜自守重聘¶
或不来豈欲終畎畝畜徳尚未充髙位亦虛受寄語事¶
君者慎勿輕去就¶
　　　上席帥　　　　　　　　　喻汝礪¶
<pb:KR4h0109_WYG_021-4b>¶
先公御吏如御兵迎刃而解如庖丁掀髯一笑黠吏走¶
蜀中草木知威名伯兄渠渠天下士嵩髙少室之英靈¶
妙齡提書噭閶闔竑議可以諧韶韺昨年兩作益州牧¶
西南惡少不敢行後来繼者有季弟潭潭大度涵滄溟¶
指麾萬事不作意决眥雨電風煙雲南望峨睂西玉壘¶
意氣直欲凌滄溟幅巾笻杖過何許閒邀仲元訪君平¶
小蓬董寳夜深語往往笑倒長庚星㧞劍起舞者誰子¶
杜陵老翁醉不醒生平入眼無俗物胡為見我眼自青¶
<pb:KR4h0109_WYG_021-5a>¶
武侯廟前有古栢風吟雨歗蛟龍聲我来正欲刳爾腹¶
斲作巨屋丹其楹斲作巨屋丹其楹繪此落落三名卿¶
尚使千載知儀刑喻子作詩如鼎銘¶
　　　送孫正忠臣移成都小漕　　楊天恵¶
升平芝菌效神竒况乃賢豪用世資人物熈寜中興日¶
風流荆國適同時起家便作三公客乗傳何為九折馳¶
少府但分新賜節石渠猶借舊官儀素心乆辦經綸計¶
妙意前知遇合期聊與西南成勝事暫将清獻續良規¶
<pb:KR4h0109_WYG_021-5b>¶
橋横萬里重開府水接雙流共去思怊悵参卿無限意¶
道傍索筆強題詩¶
　　　送吏部尚書張公帥成都詩(并序/)　朱翌¶
　己未九月有㫖謀成都帥三省具所除人以聞皆不¶
　許止命選在廷從臣以往衆未及對上曰得一人矣¶
　吏部尚書張燾眀練端方可當一面付以便宜勿從¶
　中覆且命退與公議公見宰相願行不辭乃以十月¶
　六日制下吳蜀相望二萬里水遡瞿塘灔澦陸走䕫¶
<pb:KR4h0109_WYG_021-6a>¶
　峡極天下之險有為公言者公曰上用我何逺之辭¶
　何險之畏退理舟楫行日甚近於是士大夫不問識¶
　與不識皆謂公宜在朝廷不必往成都成都可他擇¶
　才朝廷不可無公也御史中丞具以輿言白上夫内¶
　重乆矣一命以上皆以不得仕朝廷為恨公卿出鎮¶
　方面類若不得已者其進退用舍士大夫亦不甚留¶
　意今公欣然承命無一毫難色而又得士論如此此¶
　行有光矣蜀有兩張太守太宗時乖崖公仁宗時文¶
<pb:KR4h0109_WYG_021-6b>¶
　定公兩公名重一時為人君所倚信在蜀最有恵愛¶
　蜀人至今祠之今公姓同徳又同名重一時為天子¶
　所倚又同恵愛所加能使人乆而不忘懸知其必同¶
　也既行祖道西湖上朝士咸為賦詩翌從公逰将三¶
　十年䝉公知最深故為詩千字叙公出守大槩且使¶
　蜀人知公不減前兩張太守也紹興九年十月二十¶
　五日序¶
一代亨衢上明公逸歩超河東書具作圯下老相邀海¶
<pb:KR4h0109_WYG_021-7a>¶
濶雲垂翼天清斗壓杓三人前鼎甲千佛仰丰標弟子¶
師尊董諸儒稱述蕭西崑収俊乂東壁絶塵囂别乘将¶
離汴輕舟徑指苕湖山縱清美家國正飄揺慟哭天傾¶
柱歸情户見蛸乞祠投里閈招隐向山椒竝海屯千衛¶
披榛拱百僚回鑾須故國負内且今朝光列哀烏位星¶
馳封馬軺賢裾来接武隂沴自潜消香案依丹陛螭坳¶
立紫霄飛鴻九天去歸鶴一聲嘹主上思圗舊王人促¶
見招起居還左史議論鄙南朝大呂聲揚逺𤣥圭質匪¶
<pb:KR4h0109_WYG_021-7b>¶
雕掖垣裁詔宻禁路賜纓彯滅澆圗興夏廵方首從姚¶
自南瞻尺木直北望𤣥枵玉海千尋浪江南五色鷂壮¶
哉還制手肅爾若秋鵰去國還追信刓章豈易堯光華¶
司馬甲整頓路車鞗國事煩参決廷詢得具條乘時笑¶
乾没許没敢輕佻河洛腥羶裏陵原草木焦青春深仗¶
節夕雨乆乗橇取道先轅楚揚旌轉渡瀟一杯藏萬世¶
九廟正三佋遂使儀知漢将令樂奏韶路迷彪過迹澗¶
涸夜生潮去日春仍淺歸期暑正熇君王喜不寐天下¶
<pb:KR4h0109_WYG_021-8a>¶
首方翹疏奏中無隐臣生若不聊戴天那忍共得地豈¶
宜驕内治今當亟髙名不敢要銓衡真有託唘事復何¶
遼道直咸推汲謀深肯計蕭定非撝扇羽寜要挿蟬貂¶
褒貶書方舉姦䛕骨合銷懐開真坦坦燕處自夭夭當¶
宁西南顧常懐参井迢徧詢醫國効立遣愈民痟文武¶
資兼禀詩書帥欲驍衆皆可郤縠一以委張昭除目凌¶
晨下行装即日撩被携猶刺刺渉逺乃翛翛帆影三江¶
水車聲萬里橋丈人峯嵂屼神女峡岧嶤石室畫闇淡¶
<pb:KR4h0109_WYG_021-8b>¶
草堂人寂寥山圍玉壘峻水減石犀遥石表筍雙立銅¶
青柏未凋錦江喧士女樂土混農樵劫堕乾坤壊流横¶
海岳漂惟兹井絡外依舊角弓弨自昔三刀夢多傳五¶
袴謡威餘嚴僕射功比霍嫖姚文定裳尤美乖崖福可¶
徼事今難悉數公亦豈其苖秦地新通棧瞿塘稳泛橈¶
虎貔環外閫耒耜得深穮正可供壺奕随宜列鼓簫蒲¶
鞭束髙閣竹馬戯垂髫好閱相如賦終閑李廣刁奎文¶
天象轉延閣士林標此去廷無愈行聞衆選陶付之樞¶
<pb:KR4h0109_WYG_021-9a>¶
極運咸仰泰階霄賤子無三徑平生有一瓢老将書蠧¶
槁時作草蟲喓大笑王三刖不求銀十腰古今同閱宙¶
南北縱吹薸已類蜂粘網真成鹿覆蕉屢經九折坂㡬¶
至獨身跳何處地堪避知誰戰敢挑月明三匝鵲巢卜¶
一枝鷯釣瀬長烹鯉窮山飽聽鴞臨書池盡黒就局博¶
嫌么臂有七賢把丹亡九轉燒唯堪貫薜荔未肯殺崇¶
囂賣藥難争價為農或可劭稍能差野葛初未試江珧¶
已罷尋蛩駏欣聞退猲獢誰憐心為米敢有意遷喬過¶
<pb:KR4h0109_WYG_021-9b>¶
我深披藋追凉薄曳綃狐裘憐晏子縞帶與公僑挽引¶
煩推轂陶甄為置窑清時容潦倒冊府著芻蕘憶昨西¶
湖上随公羽盖飄青山迎晉履綠水泛吴船上相尊仍¶
美将軍筆最豪道争棋屢覆壺響箭呈梟茶乳晴尤發¶
香雲静亦飄沿籬尋嫩菊近岸俯㳺鰷西望天連水¶
羣簮玉及瑶政親連榻坐倐見賜戈琱良月霜楓冷佳¶
晴雪霰消留公巳無策鼎食望加調¶
　成都西南大都㑹承平分閫之重與河東北等元祐¶
<pb:KR4h0109_WYG_021-10a>¶
　初文潞公平章軍國重事三省議其因而成都除帥¶
　預焉艱難以来獨此方兵旤不作封陲自固東捍秦¶
　南蔽吴楚選帥之慎十倍疇昔宜也紹興己未詔以¶
　吏部尚書鄱陽張公出鎮朝士之文者咸賦詩送行¶
　中書舎人朱公時在冊府既以長篇述公出處大致¶
　典麗閎逺且為序數百言載上親擢之本㫖尤謹且¶
　備讀者曉然見廟堂西顧為逺外之謀帥其宻勿從¶
　容盖如此居無何朱公貽書扵公曰曷刻之以慰邦¶
<pb:KR4h0109_WYG_021-10b>¶
　人異日甘棠之思乎於是蜀士夫咸傳而誦之且為¶
　伐石志之而属公之客僊井譚篆䟦之¶
　　　送錢駕部知邛州　　　　　　梅堯臣¶
細雨梅初熟輕寒麥已秋路危趨劍道夢穏過刀州秦¶
粟非吳食巴粳類越疇當壚無復舊試似長卿求¶
　　　次韻許沖元送成都高士敦鈐轄　蘇軾¶
移中老監本虛名懶作燕山萬里行坐看飛鴻迎使節¶
歸來駿馬換傾城髙才本不縁勲閥餘力還思治蜀兵¶
<pb:KR4h0109_WYG_021-11a>¶
西望雪山烽火盡不妨樽酒寄平生¶
　　　寄黎眉州　　　　　　　　　前人¶
膠西髙處望西川應在孤雲落照邊瓦屋寒堆春後雪¶
峨眉翠掃雨餘天治經方笑春秋學好士今無六一賢¶
(君以春秋受知扵歐陽文/忠公公自號六一居士)且待淵眀賦歸去共将詩酒¶
趂流年¶
　　　嘉州寄左綿王虞部　　　　　石介¶
江山如畫望無窮况蜀昇平嵗屢豐萬樹芙蓉秋色裏¶
<pb:KR4h0109_WYG_021-11b>¶
千家方響月明中斷霞半渚燕支木零露偏留笙竹叢¶
只欠流杯曲水宴風流未與左綿同(左綿新/創流杯)¶
　　　燕脂板浣牋寄合州徐文職方　　前人¶
合州太守鬢将絲聞說歡情尚不衰板與歌娘拍新調¶
牋供狎客寫芳辭木成文理差差動花映溪光瑟瑟竒¶
名得只從嘉郡樹(燕脂木/嘉州出)様傳仍自薛濤時(有薛/濤牋)竒章¶
磊磊馳聲價江令翩翩落酒巵㡬首詩成巻魚子(有魚/子牋)¶
誰人唱罷泣燕脂紅牙管好同牀置紫竹笙宜一處施¶
<pb:KR4h0109_WYG_021-12a>¶
願助風流向罇席杏花况是未離披(司空圗有杏花辭/文頃在睢陽命名)¶
(伶唱/之)¶
　　　楊山人歸綿竹　　　　　　　文同¶
一别江梅一度花相逢重為講胡麻火鈴未降真君宅¶
金釰曽盟大帝家道氣滿簮凝綠髮神光飛鼎䕶黄芽¶
青騾不肯留歸馭又駕蒼虬㸔曉霞¶
　　　寄彰明任光祿遵聖　　　　　　前人¶
軒軒任公子本是釣鼇人手把虹蜺竿一舉百萬鈞得¶
<pb:KR4h0109_WYG_021-12b>¶
鼇謂無用坐巻千丈綸却自絓蚯蚓淺瀬収纎鱗悠悠¶
世上兒不識此有神但将俗士眼不視窮水濵¶
　　　金牛相别呈誠之　　　　　　前人¶
出門相與望橫参露浥幧頭吟逼簮驛在金堆随澗逺¶
路經銅冶入煙深過橋住馬應迴首上嶺聞猿想動心¶
勝事莫過飲酒樂此時銷得各沉吟¶
　　　臨别成都帳飲萬里橋贈譚徳稱　陸㳺¶
成都城南萬里橋蘆根蘋末風蕭蕭映花碾草紅車小¶
<pb:KR4h0109_WYG_021-13a>¶
駐坡驀澗青驄驕入門翠徑絶窈窕臨水飛觀何岧嶤¶
判無功名著不朽惟仗詩酒寛無聊清霜早巳足雉兎¶
微冷便欲思狐貂喜看縷鱠映盤箸恨欠斫蟹加橙椒¶
坐中譚侯天下士龍馬毛骨矜超遥烏犀白紵謫仙様¶
但可邂逅不可招今年一戰馘餘子風送六翮凌青霄¶
美人再拜乞利市醉墨飛落生鮫綃我衰扵世百無用¶
十年不趂含元朝華纓肯傍蕭颯鬢寳帶那束龍鍾腰¶
祝君好去事明主日望分喜來漁樵逰談引類亦細事¶
<pb:KR4h0109_WYG_021-13b>¶
寄酒且解相如消¶
　　　涪江泛舟送韋班歸京　　　　前人¶
追餞同舟日傷春一水間飄零為客乆衰老羨君還花¶
逺重重樹雲輕處處山天涯故人别更益髩毛斑¶
　　　送朱元晦　　　　　　　　　張栻¶
君侯起南服豪氣盖九州頃登文石陛忠言動宸旒坐¶
令聲利場縮頸仍包羞却来卧衡門無愧自日休盡收¶
湖海氣仰希洙泗㳺不逺闗山阻為我再月留遺經得¶
<pb:KR4h0109_WYG_021-14a>¶
紬繹心事兩綢繆超然㑹太極眼底無全牛惟兹斷金¶
友出處寕殊謀南山對床雨匪為林壑幽白雲正在望¶
歸袂風颼颼朝来出别語巳抱離索憂妙質貴强矯精¶
微更窮捜毫釐有不察體用豈周流驅車萬里道中塗¶
可停輈勉哉共無斁邈矣追前修¶
　　　酬贈王益舜良殿丞　　　　　梅摯¶
倜儻淵宏未易才三年粉社幸遊陪八吟麗賦憑髙得¶
三咏雕鎸選勝開玉苑早容収樸&KR0554;蘭池甞許試&KR0146;&KR0146;¶
<pb:KR4h0109_WYG_021-14b>¶
海棠風裏甘棠政只恐星趨節召囬¶
風度幽閒器宇髙暫分明寄握牛刀賈生學贍思儀漢¶
李白才多合繼騷歩武即㸔峩豸角對揚㡬見擲麟毫¶
琴齋頌罷吟䰟逺時夢鈞天醉碧桃¶
　　　到䕫門呈王待制　　　　　　李石¶
手挈東風上水闗鳳書迎日㸔新班五湖家世烏衣巷¶
三峽樓臺赤甲山畫㦸門開春晝永卧龍帳稳海波閒¶
安危大計須公等天定應知即賜環¶
<pb:KR4h0109_WYG_021-15a>¶
　　　送虞伯生使蜀　　　　　元吴成季¶
送别因思舊所經秦川花栁短長亭三峯髙附仙人掌¶
萬里先占使者星錦水東流江月白潼闗西去蜀山青¶
當年不盡登臨意待爾重鎸劍閣銘¶
　　　代祀西嶽答袁伯長王繼學馬伯甫三學士¶
　　　　　　　　　　　　　　　　虞集¶
棧道年年葺舊摧巳将平易履崔嵬經行闗輔圗中見¶
夢想鄊山馬上来諸葛精神明似日相如情思冷扵灰¶
<pb:KR4h0109_WYG_021-15b>¶
重思親舍猶南國願托江波去却逥¶
　　　家兄孟脩父輸賦南還　　　　　前人¶
大兄五月來作客八年不見頭總白五人兄弟四人在¶
每憶中郎淚沾臆我家蜀西忠孝門無田無宅惟書存¶
兄雖筦庫實父䕃弟竊餘澤承君恩文章不如仲氏好¶
叔氏最少今亦老五郎十嵗未知學嗟我何為長逺道¶
諸兒讀書俱不多又不力耕知奈何憂来每得二三友¶
㸔花把酒臨風哦蜀山嵯峨歸未得盤盤先壠臨川側¶
<pb:KR4h0109_WYG_021-16a>¶
碧梧翠竹手所移應與青松各千尺南風吹雪河始氷¶
兄歸烏㡌何睘睘明年乞身向天子共讀父書歌太平¶
　　　雲山圗為劉伯温監憲賦　　　　前人¶
我家成都雪山東公家張掖雪山北吳船誰載鄭廣文¶
起寫崑崙半天白張掖雪融草木長禾生隴畝多牛羊¶
烽火連臺擬樓觀江海微茫秋練光㸔書東觀夜如水¶
太乙然藜照圗史従逰冠帶文武備斐然四郡良家子¶
君不見黄河奔流百谷盈神禹疏鑿中州平極天鳥道¶
<pb:KR4h0109_WYG_021-16b>¶
雲氣盡惟北有斗西長庚¶
　　　贈楊旭貟外歸蜀省墓　　　　明蹇義¶
紫誥初頒煥玉音扁舟重過大江潯峡中綵纜牽春色¶
天外蒲㠶帶夕隂折栁長亭生别思焚黄先壟遂初心¶
故園父老如相問為説叨承雨露深¶
　　　留别京師諸友　　　　　　　牟倫¶
行行䇿馬出皇畿古木霜寒獨鳥飛天上故人青眼在¶
蜀中諸弟素書稀秋風故隴雲連棧夜月胡笳露滿衣¶
<pb:KR4h0109_WYG_021-17a>¶
白髮蕭蕭身萬里不知别後竟何依¶
　　　寄楊留耕先生　　　　　　　李東陽¶
峨眉山頭雲氣濃錦官城上花枝紅地靈人傑應時出¶
往嵗吾識留耕翁一從獻策明光殿三世科名眼中見¶
鸚鵡洲前驄馬歸鳳凰池裏祥麟現一品封髙七袠稀¶
烏紗玉帶曳緋衣祗疑天上神仙是若比人間富貴非¶
誰信今人不如古片玉一枝安足數蘇氏竒峯僅有二¶
竇家芳樹纔稱五太史文章祕閣勲少年状元才出羣¶
<pb:KR4h0109_WYG_021-17b>¶
眼㸔是父復是子此語吾傳揚子雲白頭憂國心尤切¶
剛道承平好時節巳見西川洗甲兵更依北斗瞻京闕¶
𤣥霜彩筆泥金箋為君興寄西南天願山不童花不老¶
一嵗一賦長生篇¶
　　　彭總制濟物西平十詠　　　　侯唘忠¶
長鯨翻江江石裂城郭灰飛野流血妖祲迷茫日色¶
昏鬼哭隂沉水聲咽九重震怒天戈揮綸音急下黄¶
金扇元臣身擔社稷寄武夫力奮風霆威吾皇推轂¶
<pb:KR4h0109_WYG_021-18a>¶
臨軒送錫馬朱旄恩寵重朝野喧騰里市儔岷峨擬¶
獻平西頌¶
羽林寒芒十丈髙光留虎帳明旌旄嚴凝霜凛綠沉甲¶
曈曨日射團花袍栁營白羽謾揮指介胄櫜鞬盡朱紫¶
三宂無依狡兔悲重泉易竭狂鯢死桓桓武騎傑且雄¶
馳驅旋轉如追風㡬年西土暗烏兔老臣㑹有揩磨地¶
黒風吹城地揺軸封豕長蛇走林麓絲鞭投江岷水渾¶
鐡騎揚塵劒闗覆彤弓白羽刀未収伏屍十里横林丘¶
<pb:KR4h0109_WYG_021-18b>¶
巨靈開山魍魎哭大力撼鬼天吴愁戰雨乖龍恣騰翥¶
敗北妖蠻亂飛絮鳴金息鼓日薄西時見驚烏漫来去¶
廟堂元老一代雄甲兵千萬羅胷中豸冠霜斧震山岳¶
錦袍驄馬馳雷風提兵曉發鹽亭道虎隊奔羊迹如掃¶
堞血平分溪水紅囬輪西蹴岷山倒一出全収百戰功¶
胡床坐嘯氛埃空村氓共記指麾處擬嚴廟貌留遺蹤¶
青陵岡頭矢如破駭鹿驚奔鋒劒挫喧闐鼓角雷聲轟¶
歘忽貔貅電光過斬蛟刺虎壮士威跳崖怒挽狂酋衣¶
<pb:KR4h0109_WYG_021-19a>¶
血光亂送草梢赤妖䰟暗逐刀頭飛蚩尤旗沉怪魖死¶
露布星奔報天子從此寛紆西顧憂不用三巴散黄紙¶
繡旗畫鼓嚴中軍陸離長鋏冠如雲飛熊怒揉怪獸窟¶
俊鶻横擊驚鴉羣投戈乞降良獨苦但願全生返鄊土¶
草木荒莾迷不知聖世恩波喜重覩白旄油幢時一麾¶
軍威直欲摧峨眉凱歌取次獻金闕平桑先勒燕然碑¶
㡬年豺虎走江國荆棘蓬蒿塞川澤黔黎遭劫血肉枯¶
文武憂時鬢毛白元臣受命殫赤心妖氛迅掃回甘霖¶
<pb:KR4h0109_WYG_021-19b>¶
閭閻闔郡轉生意桑麻萬頃分春隂太清無雲日亭午¶
擊壤遺民方快覩金錢不惜買醉歸戯㸔兒童競簫鼓¶
星馳驛騎紅塵飛内廷報許班師歸虎賁腰懸白羽箭¶
龍媒首絡黄金鞿隊仗連營自三五随處市廛如安堵¶
青田綠野随耰鋤朱箔紅樓放歌舞經年用兵人不知¶
蜀中父老攀旌旗生祠處處有遺像千秋萬載留遐思¶
天門虎豹嚴九闗臺端宫保平西還九卿竦耳聼章奏¶
百僚囬首驚朝班禁旅傾開虎牙寂直氣凌空裂金石¶
<pb:KR4h0109_WYG_021-20a>¶
三巴不獨病草書四境行㸔塞烽息聖君注目龍顏開¶
岳靈為國鍾竒才金甌不用覆名姓文昌巳見明三台¶
聖主推恩重延賞奏凱論功示優奨風雲際遇千載竒¶
山斗尊崇萬年仰我公原有戡亂功一時朝野推豪雄¶
齊梁摧墮豺虎絶秦川洗盪烟霾空徳望喧騰帝心喜¶
吉甫周宣正如此彛鼎全収絶代勲翰苑才臣漫青史¶
　　　寄寄庵子　　　　　　　　李夢陽¶
　寄庵子嘗曰人生寄爾然利孰與義安愆孰¶
<pb:KR4h0109_WYG_021-20b>¶
　　與美久臭孰與芳永庫部駱子以其所言告¶
　　於李子李子曰卓哉張子持此於天下誘之¶
　　能移撼之能動乎能招之來麾之去乎嗚呼¶
　　張子者足以荷天下之重矣於是作寄寄庵¶
　　子詩¶
嚶其鳴矣彼何求天下願識韓荆州心須義投神便往¶
萬古不廢江河流張侯崛起西南裔覽輝振翮風雲際¶
鉤陳蒼涼閶闔閉排閽直謁蓬莱帝豸冠峩峩不動紳¶
<pb:KR4h0109_WYG_021-21a>¶
挺身遂作蘭臺賓竊憤辛裾謂淟涊誓與朱檻争嶙峋¶
巳㸔腰褭狭道路復訝鵰鶚卑風塵霜飛維揚海月落¶
陽行沮洳汾花春還朝衮衣煥日月立仗正色揩星辰¶
行歩既工馬從痩諫草每就鷄将晨餘力猶馳翰墨圃¶
先秦兩漢文心苦壮志真趫劍閣銘(張孟/陽)幽懐緬擬歸¶
田賦(張平/子)握珠響玉豈不足靦顔徒餐竟何補及時願¶
作朝陽鳳不然退與漁樵伍予也綸竿孟諸客心本無¶
他衆莫白李白世人欲殺之蘇軾頻年遭貶斥雷劒雖¶
<pb:KR4h0109_WYG_021-21b>¶
埋光在天卞玉未剖終為石垂老重逢四海清不才幸¶
免諸公擲思君欲追稽往昔立言輒踐回由迹(顔淵/季路)有¶
田負郭未餓死且自射獵芒碭澤¶
　　　呂廣文四川衡聘　　　　　　　前人¶
大雅文衡重名師禮聘遥閣雲寒暑斾棧月引星軺古¶
帝蠶叢國才人駟馬橋好将揚馬軰収取貢清朝¶
　　　送五清先生赴浙江提學歌　　何景明¶
天台文宿衝紫霄先生捧勑馳星軺越山桃李花萬樹¶
<pb:KR4h0109_WYG_021-22a>¶
春色早渡錢塘潮憶昨先生遭斥逐漂泊荆湘望巴蜀¶
九江鴻鴈春冥冥七澤龍蛇晝盤曲洞庭天髙急霜霰¶
氷河雪&KR0008;開燕甸北来驄馬一日聞傾都走識先生面¶
十年卜築楚村墟萬里今瞻漢宫殿當朝門生貴不少¶
先皇學士人猶見金門誰留供奉班銀魚舊錫恩榮宴¶
長安春逥獨囬首翠烟漸入龍池栁薊門禹穴自此探¶
送餞先生百壺酒丈夫轗軻心不疑賢聖流離古来有¶
巳㸔身作指南車况復名髙懸北斗隋珠和壁世珍重¶
<pb:KR4h0109_WYG_021-22b>¶
眼前㸃毁終難動聖人不乆奏雲門海内近亦求梁棟¶
琴瑟須聆清廟音豫章且待明堂用我聞衡嶽與天参¶
七十二峯江漢南不然信此可棲息無使天柱石鼔空¶
巉巖¶
　　　送楊殿之朝正　　　　　　　徐文華¶
岳老跼險難憂心日冲冲氷雪多苦寒裋褐常不充良¶
朋在咫尺早晚寒暄通眷言邁皇邑入覲明光宮聖人¶
垂衣裳萬國咸來同黜陟分幽明車服旌勲庸滑没從¶
<pb:KR4h0109_WYG_021-23a>¶
兹升赫赫官階崇願子堅晚節固守嵗寒踪兹余滯荒¶
戍徑路同雲封足趼不可行悵望西飛蓬¶
　　　送田國用鎮撫還蜀　　　　　陶驥¶
燕臺花栁客徜徉蜀國風烟興渺茫玉勒㡬年登劍閣¶
江船五月下瞿塘清樽錦軸髙人共玉笛短簫良夜長¶
年少壮逰輕萬里可容華髮綴清霜¶
　　　正初承陳玉泉代廵邀飲青羊宫柬此奉謝¶
　　　　　　　　　　　　　　　　　雷賀¶
<pb:KR4h0109_WYG_021-23b>¶
丹室崔嵬傍郭幽塵襟喜向上清逰青羊自古逢𤣥肆¶
白鶴何年下寳丘鐘鼔頻開千堞曉松筠長鎖四時秋¶
仗君繡斧霜威霽萬象春涵錦水流¶
　　　元日院中登樓自憩　　　　　前人¶
元日登樓俯碧空錦城春色匝簾櫳早梅乆上蜂鬚嫩¶
弱栁初傳鳥語工四始條風占陸海九天瑞日普蠶叢¶
玉堦履正陽開泰北極遥瞻紫氣籠¶
　　　畱别陳玉泉按院　　　　　　前人¶
<pb:KR4h0109_WYG_021-24a>¶
玉泉脈脈含晶光驪龍噴洒烏臺霜西征驄馬濯紫韁¶
踏破劒閣成周行雲天墮彩映琳琅三春氷合寒瞿塘¶
予亦仗鉞事西土挹清飲淑消煩腸倐罹萋菲言旋轍¶
相逢忽漫成逺别青羊對酌酒清冽乃知天為離情設¶
(初玉泉公出巡子餞之青羊宫未二旬/即聞候勘之命今不獲面覯而别故云)錦江花栁暄欲¶
爇我有所思附縈結東歸彭蠡夜月明照見玉泉長澄¶
澈¶
　¶
<pb:KR4h0109_WYG_021-24b>¶
　¶
　¶
　¶
　¶
　¶
　¶
　¶
　全蜀藝文志巻二十一¶
