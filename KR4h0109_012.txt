# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.044954
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0109_WYG_012-1a>¶
欽定四庫全書¶
　全蜀藝文志巻十二　　　明　周復俊　編¶
　　詩¶
　　亭館上¶
　　　臨水亭　　　　　　　　　唐閭丘均¶
髙館基曽山微羃生花草傍對野村樹下臨車馬道清¶
朗悟心術幽遐備瞻討囘合峯隱雲聯綿渚縈島氣似¶
滄州勝風為青春好相及盛年時無令歎衰老¶
<pb:KR4h0109_WYG_012-1b>¶
　　　滕王亭子　　　　　　　　　　杜甫¶
君王臺榭枕巴山萬丈丹梯尚可攀春日鸎啼脩竹裏¶
仙家犬吠白雲間清江碧石傷心麗嫩蘂濃花滿目斑¶
人到于今歌出牧來逰此地不知還¶
　　　題栢大兄弟山居屋壁二首　　　前人¶
叔父朱門貴郎君玉樹高山居精典籍文雅涉風騷江¶
漢終吾老雲林得爾曹哀絃繞白雪未與俗人操¶
野屋流寒水山籬帶薄雲静應憐虎穴喧已去人羣筆¶
<pb:KR4h0109_WYG_012-2a>¶
架霑牕雨書籖映隙曛蕭蕭千里馬箇箇五花文¶
　　　卜居　　　　　　　　　　　　前人¶
浣花流水水西頭主人為卜林塘幽已知出郭少塵事¶
更有澄江消客愁無數蜻蜓齊上下一雙鸂䳵對沉浮¶
東行萬里堪乘興須向山陰上小舟¶
　　　西郊　　　　　　　　　　　　前人¶
時出碧鷄坊西郊向草堂市橋官柳細江路野梅香傍¶
架齊書帙看題檢藥囊無人競來往踈嬾意何長¶
<pb:KR4h0109_WYG_012-2b>¶
　　　田舍　　　　　　　　　　　　前人¶
田舍清江曲柴門古道傍草深迷市井地僻嬾衣裳櫸¶
柳枝枝弱枇杷樹樹香鸕鷀西日照曬翅滿漁梁¶
　　　嚴中丞枉駕見過(嚴自東川西川勅/令兩川都節制)前人¶
元戎小隊出郊坰問柳尋花到野亭川合東西瞻使節¶
地分南北任流萍扁舟不獨如張翰皂帽應兼似管寧¶
寂寞江天雲霧裏何人道有少微星¶
　　　寄題杜二錦江野亭　　　　　　嚴武¶
<pb:KR4h0109_WYG_012-3a>¶
漫向江頭把釣竿懶眠沙草愛風湍莫倚善題鸚鵡賦¶
何須不著鵕䴊冠(侍/中)腹中書籍幽時曬肘後醫方静處¶
看興發㑹能馳駿馬終須重到使君灘¶
　　　同羣公秋登琴臺　　　　　　　髙適¶
古跡使人感琴臺空寂寥静然顧遺塵千載如昨朝臨¶
眺自兹始羣賢久相邀德與形神髙孰知天地遥四時¶
何倐忽六月鳴秋蜩萬象歸白帝平川横赤霄猶是對¶
夏伏幾時有凉飈燕雀滿簷楹鴻鵠摶扶搖物性各自¶
<pb:KR4h0109_WYG_012-3b>¶
得我心在漁樵兀然還復醉尚握罇中瓢¶
　　　揚子雲墨池(即草/𤣥所)　　　　　　宋宋祁¶
宅廢經池在人亡墨溜乾蟾蜍兼滴破科斗共書殘蠧¶
罷芸猶翠蒸餘竹自寒長楊無可問撫物費長嘆¶
　　　司馬相如琴臺　　　　　　　　前人¶
故臺千古恨猶對舊家山半夜鸞凰去它年駟馬還死¶
憂封禪晩生愛茂陵閒惟有飄飄氣仍存天地間¶
　　　題琴臺　　　　　　　　　　　田况¶
<pb:KR4h0109_WYG_012-4a>¶
西漢文章世所知相如閎麗冠當時㳺人不賞凌雲賦¶
只説琴臺是故基¶
　　　江瀆亭　　　　　　　　　　　宋祁¶
一翬掀翅壓溪隅吏事初閒此宴居斷岸有時通略彴¶
輕風盡日戰栟櫚雲鴻送目揮絃後手板看山拄頰餘¶
芰碧蒲青來更數江人多識使君旟¶
　　　夏日江瀆亭小飲　　　　　　　前人¶
飛檻枕溪光歡言客徧觴暫雲消樹影驟雨發荷香辛¶
<pb:KR4h0109_WYG_012-4b>¶
臼橙韲熟庖刀膾縷長蘋風如有意盈衽借浮凉¶
　　　錦亭晩矚　　　　　　　　　　前人¶
長夏宜髙明緩帶散煩窘憑軒一超然目與天共盡山¶
從雲端見日就林外隱風來草樹披煙生井閭近自公¶
况多暇沖臆無留藴即此可宴居何須事游軫¶
　　　髙亭駐眺招宫苑張端臣　　　　前人¶
蜀天向臘寒未極倚檻綿睇亭臯分一萍團紅江上日¶
數蓋淡白樓頭雲杯中竹葉與誰舉笛裏梅花那忍聞¶
<pb:KR4h0109_WYG_012-5a>¶
願君枉步數相勞他時離緒徒紛紛¶
　　　和浣花亭　　　　　　　　　　葛琳¶
井絡西南區成都號佳麗錦城十里外物景居然異傍¶
縈浣花溪中開布金地杜宅巋遺址任祠載經祀(按蜀/記梵)¶
(安寺乃杜甫舊宅在浣花去城十里大厯中節度使崔/寧妻任氏亦居之後捨為寺人為立廟於其中每歲四)¶
(月十九日蜀人/多遨樂于此)自昔歲一逰有亭久摧廢將期汎舟㑹¶
先此留旌騎弗基矧肯構後人莫予嗣冠蓋或戾止風¶
雨亡所庇我公至之初詎肯徇人意柅車集賓組幕天¶
<pb:KR4h0109_WYG_012-5b>¶
陳燕器茍弗謀髙明胡為革媮敝鳩工度材用奢儉求¶
中制舉從縣官給下靡秋毫費巍然大厦成甚於折枝¶
易藩條息偃暇時律清和際落成及休辰夙駕忻重詣¶
羣嬉逐使轂雜處同蠶市棟宇美可觀席筵陳有次芳¶
樽既罷撤綵舲爰登憇夾岸布緹帟中流喧鼓吹泝㳂¶
煙靄間禽魚共翔戱都人與士女疊足連帷被㺯珠疑¶
漢曲浮觴均洛禊晻晻日將暮熙熙衆皆醉况入武陵¶
源却返塵寰世自是畢遨賞始復專民事農耕士就學¶
<pb:KR4h0109_WYG_012-6a>¶
商販工居肆蜀邦生齒繁衣食良囏匱三時急耕播寸¶
壤無遺棄兹焉俾暇逸所以慰勤瘁上賴天子心慎重¶
坤維寄既擇邇臣德來秉諸侯瑞且命太史賢出攬澄¶
清轡第務廣教育孜孜布仁惠匪圖亟聚斂規規奉邦¶
計和氣斯涵濡羣生皆茂遂乃躋富壽域共樂昇平治¶
不才備屬僚罔補公家利廕宇幸焉依雅聲慙善繼願¶
比召南篇永歌棠蔽芾¶
　　　逰彌牟王氏園　　　　　　　　文同¶
<pb:KR4h0109_WYG_012-6b>¶
短彴踈籬入野扄竹煙松露滿襟清奔湍激險飛寒響¶
弱蔓穿深掛晩英惜去更觀曽畫壁記來重注舊題名¶
門前便是紅塵道誰肯同過洗俗纓¶
　　　張少愚書院　　　　　　　　　前人¶
澗水浸斷橋車馬不得通飛嵐積庭礎秋蘇垂紫茸窗¶
紙爛溪雨簾衣折林風主人殊未歸使我煙景空¶
　　　劒州東園　　　　　　　　　　前人¶
羣峯髙擁碧嶙峋亭宇清華氣象新兩岸烟雲先向日¶
<pb:KR4h0109_WYG_012-7a>¶
一林花木暗藏春溪明夜閣軒窗月風斷晴橋井邑塵¶
好酒滿樽詩滿軸士人曽不倦行人¶
　　　鹽亭縣永樂山叩雲亭　　　　　前人¶
長江合高峯爽氣左右繞中流望絶巘萬丈見木杪孤¶
亭掲其上隱隱一拳小李君令兹邑邀我升縹緲是時¶
天宇淨晴色洗霜曉萬象滿四隅轉盼皆可了神清壓¶
塵氛志適喜猿鳥人生貴軒豁世務苦紛擾兹焉獲登¶
覽浩思欲飛矯今謂亭我為勝絶此應少願子立佳號¶
<pb:KR4h0109_WYG_012-7b>¶
光輝飾松蔦因名之叩雲大字榜霞表¶
　　　致爽軒　　　　　　　　　　趙汝愚¶
濃陰夾道水流渠吹盡殘花不復餘惟有范家十畝竹¶
青青依舊色侵書¶
　　　錦屏山暮景　　　　　　　　喻汝礪¶
暝色輕煙罩郡城漁舟燈火倒觀星寒山逺水江村暮¶
自在粧成水墨屏¶
　　　西園辨蘭亭　　　　　　　　吕大防¶
<pb:KR4h0109_WYG_012-8a>¶
手種叢蘭對小亭辛勤為訪正嘉名終身服佩騷人宅¶
舉國傳香稻子城削玉紫芽凌臘雪貫珠紅露綴春英¶
若非郢客相開市幾被人言誤一生¶
　　　和　　　　　　　　　　　　李大臨¶
沙石香叢葉葉青却因聲誤得蟬名騷人佩處惟荆渚¶
識者知來徧蜀城消得作亭滋九畹便當入室異羣英¶
非逢至鑒分明説汨沒人間過此生¶
　　　和　　　　　　　　　　　　季之純¶
<pb:KR4h0109_WYG_012-8b>¶
綠葉纎長間紫莖蜀人未始以蘭名有時只怪香盈室¶
此日方傳譽滿城恩意和風揚馥郁光榮灝露滴清英¶
庭階若不逢精鑒何異深林静處生¶
　　　萬里橋西有僧居曰聖果後瀨錦江有脩竹數¶
　　　　千竿僧辯作亭於竹中予與諸公自橋乘舟¶
　　　　泝流過之因名亭曰萬里蓋取其發源注海¶
　　　　與橋名同而實異因作小詩議之¶
　　　　　　　　　　　　　　　　吕大防¶
<pb:KR4h0109_WYG_012-9a>¶
萬里橋西萬里亭錦江春漲夾堤平挐舟直入脩篁裏¶
坐聽風湍徹骨清¶
　　　運司園亭詩　　　　　　　　　章發¶
　成都轉運司園亭蓋偽蜀時權臣故宅也清曠幽静¶
　隨在皆有可樂者輒為十詩粗記領略以備它日遺¶
　㤀庶幾其詩足以省憶舊逰爾¶
　　　　西園¶
古木鬱參天蒼苔下封路幽花無時歇醜石終朝踞水¶
<pb:KR4h0109_WYG_012-9b>¶
竹散清潤烟雲變晨暮何必憶山林直有山林趣¶
　　　　玉谿堂¶
堂緣水得名方沼當其後漪瀾蕩榱桷窗戸挹花柳蟲¶
魚不避人鷗鷺若相友午枕夏簟凉此樂亦奚有¶
　　　　雪峯樓¶
曽構壓池塘不僣亦不偪影浮緑水静寒逗雪山色撫¶
檻接修竹連簷引蒼柏注目望長安無奈濃雲隔¶
　　　　海棠軒¶
<pb:KR4h0109_WYG_012-10a>¶
珍葩寄幽島正對孤軒植優柔自俯仰紅緑若組織合¶
酣晴日曛坐久濃香逼池面淨可鑑朝霞莫澄碧¶
　　　　月臺¶
蜀地饒夜雨輕陰多蔽天見月月無幾築䑓待嬋娟高¶
疑桂影近俯視雲屋連顧盼已塵外欲挹瑤宫仙¶
　　　　翠錦亭¶
楩楠百尺餘排列拱簷際畏日自成陰隆冬寧滅翠虛¶
曠得寂理嬾癖資濃睡誰知官府中獲此沖寂味¶
<pb:KR4h0109_WYG_012-10b>¶
　　　　潺玉亭¶
傍砌釃小渠囘環是流水石蜃此珠涎清響醒人耳風¶
㣲竹影碎月皎波光起䬃爽無塵囂静適心所喜¶
　　　　茅菴¶
竹間搆圓菴所向自瀟灑珍禽㺯巧舌宛是居山野嘿¶
坐見真心萬緣盡虛假勿陋尋尺地兹焉息意馬¶
　　　　水閣¶
架木浮水中略彴通孤島扶踈倒花影潑剌跳魚小風¶
<pb:KR4h0109_WYG_012-11a>¶
月所得多經營信云巧隱几寂無人朱欄萃幽鳥¶
　　　　小亭¶
化邊一小亭雙跨清渠上規摹雖甚隘幽僻良可賞信¶
依佳木陰未羨大厦廣不足延賞朋擕笻常獨往¶
　　　同前　　　　　　　　　　　　許將¶
尋勝偶出郭芳園路西轉鳥鳴戀故木蘭茁歸新畹(質/夫)¶
(新得真/蘭植之)坐愛花景深行倚笻枝短翳然想林木㑹心不¶
在逺¶
<pb:KR4h0109_WYG_012-11b>¶
草堂俯玉谿玉谿清且幽從公蹔偃息光景空夷猶浮¶
雲冠員島白日囘方流秪此有光碧何心崑崙洲¶
危樓起城陰乘髙望西極列峯横青天飛雪千里積皓¶
然絶纎塵一攬無邊白莫怪頻東向上有思歸客¶
海棠冠蜀花此軒花尤冠紅雲簇蘂細緑水照葉亂倚¶
籹宫粉聚疊綺霞光散雨淚㸃春風應懷上林怨¶
蜀地山四維益州平如掌累臺鬱臨風坐看月宵上稍¶
出叢木末始發衆籟爽兹焉蹔逰目一攬天地廣¶
<pb:KR4h0109_WYG_012-12a>¶
闌干竇溜長&KR0772;窱空埃静修林宻葱翠盡得錦城景雲¶
舒青青色風散蕭蕭影未為夜行人共此晝夜永¶
引泉注清渠潺潺潄寒玉側出閬風遲驟驚江雨速飛¶
瀨乍揚白樛木細涵緑晝夜聲不止肯效楚人哭¶
茨茅以為菴環顧蕭然虛内樂茍自足容丈即有餘旁¶
依條竹宻上翳青松踈勿言此中陋中有君子居¶
飛閣出方池修曲見空莽偏臨花塢近平覺春波長反¶
景澄餘暉夕陰帶浮爽從容觀魚樂不減逰濠上¶
<pb:KR4h0109_WYG_012-12b>¶
扁然溝上亭左右相映帶修柟列翠幄長松偃髙蓋地¶
偏景逾寛處約志彌㤗誰知坐嘯間心逰萬物外¶
　　　同前　　　　　　　　　　　　豐稷¶
仙山二十四境逺難遍探錦城史君園雅與雲洞參廻¶
光戢一覽紫翠絶西南池映金波浄花霑玉露甘¶
一水從何來應是崑山頂釃成緑玉池虛堂逗清影公¶
退泠然賞悦心非外境魚泳陽光動鳥啼春晝永¶
憑眺在何許樓倚青霄端每來注心目不覺生羽翰終¶
<pb:KR4h0109_WYG_012-13a>¶
籍好峯影散作銀闕攅隻履西歸客應笑空倚欄¶
文錦初動機晨霞欲敷照香傳雪樓濃影落玉谿倒子¶
美不能賦春工一何妙惟有賞心人相逢祗㣲笑¶
石印魚在屏犀透星入角廼知明月光日用人不覺陟¶
此百尺臺餘念坐消剥洞曉弦望機仙用兹可學¶
簷外列脩木凛凛正人氣有德必有文爛兮五色備豈¶
同夭韶花㺯春張繡被須信輪囷材堪為萬乘器¶
養原在西山如玉抱精白引之落錦渠歴耳不可擇風¶
<pb:KR4h0109_WYG_012-13b>¶
雨雜鳴球珠璣寫雲液恰似偃谿聲醒悟迷途客¶
覆以潔白茅環以琅玕竹天籟旁鼓笙月沼對鋪玉借¶
問清坐翁此外更何欲笑指博山鑪香飛栢子緑¶
長虹卧松江一葦航大河豈如此安穩無復畏風波幽¶
香萃花島魚藻㫖且多徙倚小欄曲月色透薜蘿¶
東西對孤鶱杖屨可幽歇容光日月來映此自輝徹鱗¶
木張幄翠蜃泉飛玉潔往往得意時宛在廣寒闕¶
　　　同前　　　　　　　　　　　　孫甫¶
<pb:KR4h0109_WYG_012-14a>¶
外臺富園池兹焉甲西南異花間棠梅良木森楩楠飄¶
飄壺中仙亹亹物外談聯毫賦新詩刻石留翠龕¶
華堂殿(去/聲)方池雅名題玉谿南榮山色逈北牖花光低¶
時聞細泉鳴間或幽鳥啼深宜澹蕩人冥坐窺天倪¶
金穀計浩穰山水志闊契晴空倚危樓快對西山雪胷¶
中浩氣充物外囂塵絶無事坐清吟逺岫窗中列¶
髙軒瞰方池澄波隔鎻窗中島植竒花鮮逾濯錦江水¶
府集羣仙紅雲羃翠幢畫圖入禁庭榮耀知無雙(内璫/使蜀)¶
<pb:KR4h0109_WYG_012-14b>¶
(畫圖/以進)¶
俗流嗜喧卑世才務髙潔築臺僅喻尋清夜延明月四¶
垂天幕低千里蟾光發幽人澹無事裁賦何清絶¶
森森棟梁材駢空翥鸞鳳危亭構其間曽不礙榱棟簷¶
陰織翠紋砌溜諧清㺯攤飯宜晝眠一枕華胥夢¶
囘環引細泉泉聲漱簷底美哉智者心清通樂(去/聲)流水¶
琤琮戞鳴球淅瀝泛緑綺塵慮無由得何須洗雙耳¶
結茅作禪菴不卑亦不廣地占官府雄盤基才袤丈几¶
<pb:KR4h0109_WYG_012-15a>¶
席供燕閒松筠助蕭爽座有逍遥公虛中息塵想¶
小閣連雪峯憑欄恣幽玩紅接海棠洲緑對篔簹岸有¶
時開鐏罍波影侵几案何須架長虹然後冲雲漢¶
蕭森玉谿南小亭屹相向使華雙軺車禪境二方丈固¶
將物理齊室隘志自廣松竹周四簷足以備幽賞¶
　　　冠鰲亭(錦竹/)　　　　　　　　周敦頤¶
紫霄峰上讀書臺深鏁雲中久不開為愛此山真酷似¶
冠鰲他日我重來¶
<pb:KR4h0109_WYG_012-15b>¶
　¶
　¶
　¶
　¶
　¶
　¶
　¶
　全蜀藝文志巻十二¶
