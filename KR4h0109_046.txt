# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.788627
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0109_WYG_046-1a>¶
欽定四庫全書¶
　全蜀藝文志巻四十六　　明　周復俊　編¶
　　碑文上¶
　　　漢故朝請巴郡太守樊府君碑¶
君諱敏字叔達肇祖虙犧遺苗后稷為堯種樹舍潜從¶
岐天顧亶甫乃萌昌發周室衰微霸伯匡弼晉為韓魏¶
魯分為揚充曜封邑厥土河東樹漢之陰或居於楚或¶
集于梁君纉其緒華南西畺濵近聖禹飲汶茹汸總角¶
<pb:KR4h0109_WYG_046-1b>¶
好學治春秋穀氏經貫究道度無文不睹於是國君¶
備禮招請濯冕題輿傑立忠謇有夷史之直卓宻之¶
風鄉黨見歸察孝除郎永昌長史遷宕渠令布化三¶
載遭離母憂五五斷仁大將軍辟光和之末京師攘¶
擾雄狐綏綏冠履同囊封袂長驅卑走枕北國復重¶
察辭病不就再奉朝聘十辟外臺常為治中都部從¶
事舉直錯枉譚思舊職彈兇糾貪務鉏民穢患苦改¶
俗喜怒作律案罪殺人不顧猖獗告子屬孫敢若此¶
<pb:KR4h0109_WYG_046-2a>¶
者不入墓門州里僉然號曰吏師季世不祥米巫凶¶
虐續乗青羌姦狡竝起陷附者衆君執一心頼無洿¶
恥復辟司徒道辭不往牧伯劉公二世欽重表擢巴¶
郡後漢中秋老乞身以助義都尉養疾閭里又辟奮¶
義校尉君仕不為入祿不為已桓桓大度禮蹈萁首¶
當窮台齡松喬協軌八十有四嵗在叶洽紀驗期臻¶
奄勿日藏形凡百咸痛士女涕泠臣子裒術刋石勒¶
銘其辭曰¶
<pb:KR4h0109_WYG_046-2b>¶
於戱樊考經德炳明勞謙損益耽古儉清立朝正色能¶
無撓傾威恩御下持滿慮盈所歴見慕遺歌景形書載¶
俊乂股肱幹楨有物有則模楷後生宜叅鼎鉉再建皇¶
靈出經阪險鬼方不庭所戢節足輕寵賤榮故叔天選¶
而捐陪臣晏嬰弼殿留侯距齊非辭福也乃辟禍兮亂¶
曰渾元留像岱瀆冶匠兮金精火佐寔生賢兮豈欲救¶
民德彌大兮遭遇陽九百六㑹兮當舉選季今遂逝兮¶
嗚呼哀哉魂神裕兮¶
<pb:KR4h0109_WYG_046-3a>¶
　　建安十年二月上旬造石工劉武良鐫書¶
　　　諸葛故壘立碣文　　　　　　李興¶
天子命我于漢之陽聽鼓鼙而永思(闕/)　哲之遺光登¶
隆山以(闕/)　軾諸葛之故鄉葢神物應機大器無方通¶
人靡滯大德不常故谷風發而騶虞嘯雲雷升而潜鱗¶
驤摯解褐於三聘尼得招而褰裳管豹變于受命貢感¶
激於由荘異徐生之摘寳識臥龍於深藏偉劉氏之傾¶
盖嘉吾子之周行夫有知己之主則有佐命之良固所¶
<pb:KR4h0109_WYG_046-3b>¶
以三分我九鼎跨帶我邊荒抗衡我北面馳騁我魏疆¶
者也英哉吾子獨含天靈豈神之祗豈人之精何思之¶
深何德之清異世通夢恨不同生惟子八陣不在孫吴¶
木牛之竒則非般模神弩之功一何微妙千井齊甃又¶
何秘要昔在顛夭有名無跡孰若吾儕良籌妙畫臧文¶
既沒以言見稱又未若子言行並徵夷吾反坫樂毅不¶
終奚比于爾明哲守冲臨終受寄讓過許由負扆涖事¶
民言不流刑中于鄭教美於魯蜀民知恥河渭安堵匪¶
<pb:KR4h0109_WYG_046-4a>¶
臯則伊寧彼管晏豈徒聖宣慷慨屢嘆昔爾之隠卜此¶
惟宅知仁所處能無規廓日居月諸時殞其夕誰能不¶
歿貴有遺格惟子之勲移風來世咏歌餘典懦夫將厲¶
遐哉邈矣厥規卓矣凡若吾子難可究已疇昔之乖萬¶
里殊塗今我來思覿爾故墟漢髙歸魂於豐沛太公五¶
世而反周想魍魎以髣髴翼影響之有餘魂而有靈豈¶
其識諸¶
　　　益州德陽縣善寂寺碑　　　　唐王勃¶
<pb:KR4h0109_WYG_046-4b>¶
若夫玉繩髙曜分寶厯於皇階金牓洞開遵蠙暉於帝¶
幄雖復蒼梧北望湘山盈舜后之歌綠荇西浮江漢¶
積文妃之頌未有激揚煩蔭栖妙果於香城揮發葢纏¶
樹冥基於淨域則紫房丹室猶存燬宅之間朱紱瑶筐¶
未出塵籠之際我國家鳳翔元氣駕黄幄而曽飛龍躍¶
太虛絶蒼根而上傃文皇帝以八才御厯光昇代野之¶
榮文德后以十亂乗時恭賛塗山之業握仁王之寳鏡¶
日月重光驅梵帝之金輪雷霆静祲涅槃甘露睿承渥¶
<pb:KR4h0109_WYG_046-5a>¶
而宵流般若靈音雜祥風而曉引蛟臺蜃閣俄交震旦¶
之墟月面星毫坐照毗邪之國善寂寺者盖舊之餘趾¶
梁武帝之所建也爾其碧雞仙宇分絶嶂於金堤石兎¶
遥源控長江於玉峽封畿四㑹龍坰舍衛之壇里閈三¶
分鹿野徑行之地洎蒼鵝上擊銅馬交馳祗園興版蕩¶
之悲沙界積淪胥之痛火炎崑岳髙臺與鴈塔俱平水¶
浸天街曲岸與猴池共盡山川隠嶙空傳鷲嶺之基灌¶
漭(疑/莽)蕭條非復鶯林之樹武徳伊始君子道亨正皇¶
<pb:KR4h0109_WYG_046-5b>¶
極而撫寰中登太階而平天下函關雲物更逢真聖之¶
期井絡星辰重集㑹昌之運雖開基撥亂獄訟知歸而¶
繼絶興亡經綸未暇先皇帝統業貞觀御宸奉文物¶
於三天布聲明於十地参羅上下充槖籥於襟懐八部¶
神祇薦圗書於掌握皇寳降地花昇含生無昬墊之虞¶
法衆有來蘇之望俄而後庭遘癘椒房穆卜六宫震恐¶
三靈愕眙馳瑶展幣有罄於羣宗碧劑𤣥針無徵於衆¶
術帝廼降監廻慮屏璧與球追勝跡於靈關事良縁於¶
<pb:KR4h0109_WYG_046-6a>¶
福地爰紆聖綍重啟禪宫峙璇刹(一作/玉刹)於將傾鎮(一作/領)¶
銀繩於已絶綵(一作/絲)綸既洽棟宇行周坤德用寧隂儀¶
載朗於是林衡授矩周官銓揆日之工梓匠揮斤荆客¶
練成風之巧重楹畫拱坐出天霄複樹文閨俛臨霓宇¶
顯慶中縣令蕭君道𢎞理鈎繩於日用憑藻繢於天成¶
仙宫之妙匠可尋盧舍之神模不墜琱落鶴翥曳珠網¶
於星津繡桷虯伸吐璿璫於月徑緑房丹鎖綵綴晴霞¶
紫閣青䟽光含薄霧春風瓊樹香飄席上之蘭秋水銀¶
<pb:KR4h0109_WYG_046-6b>¶
塘影數軒中之芰晨光轉卉翻寳字之龍花溽露低枝¶
蕩真文於貝葉天童潤色黄珉碧玉之壇海聖彌綸師¶
子龍王之㑹建靈幢於厚夜琢飾年深懸法鼓於迷津¶
規模嵗逺時又於佛堂東壁畫二聖僧丹青未畢大啟¶
神光鄰玉塵之崇輝發金龕之實相朱軒夕朗似遊明¶
月之宮絳宇晨融若對流霞之闕由是岷英蜀秀攀講¶
序以雲趨帶鷰裙鸞仰齊庭而霧合貪機大阻浄施旁¶
流綺羅分解珮之因軒蓋得捐金之所靈妃翳日捨翠¶
<pb:KR4h0109_WYG_046-7a>¶
幄于香筵仙客停雲落霓裳於寶地自非冲姿密契景¶
應潛周豈能照義祉于氤氲動𤣥機於肸蠁者也爰有¶
上座𢎞一節竝沉研性符隱括仁崇凝妙律於神珠肅¶
靈椒於寳印太昊奉檝截苦海而横流風伯扶輪歴耶¶
山而効駕騰燭龍於慧炬俯鏡重昏奏鳴鳳於天歌下¶
清羣籟摩珍在握遥臨七寶之宫正覺為心俯闢三乗¶
之路湛衢罇於忍地品藻雞園推水砥於言河扶持象¶
化縣令宇文某河南人也帝隋尚書之元孫皇唐侍中¶
<pb:KR4h0109_WYG_046-7b>¶
之令子爾其虹旗萬里御六氣而鵬翻霜㦸千羣擁三¶
川而鶚視帝葉皇枝之重對越乾坤金縢石匱之功光¶
華宇宙公上流提慶中和毓祉見鐘鼎於南陵奉軒寰¶
於北闕雲姿月步下瑶澤而追風雪羽霞臨歴珠田而¶
矯霧芳蘭公子即以地業髙人幽桂王孫即以琴罇待¶
物叙徽猷於禮樂則爼豆縱横談賞契於林泉則煙霞¶
咫尺自裁聲百里揆化雙川收武成之故事擇中牟之¶
令典仁風易狎候丹翟於春坰惠化難經佇青鸞於曉¶
<pb:KR4h0109_WYG_046-8a>¶
墅山巨源之逺量嘯傲行藏謝太傅之髙風從容語¶
黙縣丞王敬衣簮舊族孝友名家白虹緘抵鵲之光紫¶
電蓄衝牛之氣七年髙秀拂曽漢以非遥六月雄圗擊¶
長波而未逺郷望等少承榮緒中區勝族門稱東别之¶
標地接西隅之嚮嚴君平之履道盛德家傳秦子整之¶
談天風流代襲咸以為妙圗真諦事出於無名翠琰𤣥¶
碑道凝於不朽弇州北跨猶䟽騄驥之銘文石東區尚¶
勒元龜之頌况乎玉衣流慶事屬於仙幃金屋延祥福¶
<pb:KR4h0109_WYG_046-8b>¶
纏於梵宇爰求勝筆載記芳謡下官弱植少徒薄游多¶
暇薜蘿人事空餘江海之心筆札神交尚有淵雲之氣¶
相如謝病訪詩酒於臨邛丘也棲遲聽絃歌於單父羣¶
公以道之存矣思傳紀德之書下官以文在兹乎願展¶
當仁之筆其詞曰¶
蜀江東漸岷山西積月峽星橋勝金孕碧肸蠁靈兆¶
丘墟梵迹鴈塔摧基鹿苑遺跡肅肅黄運英英文母配¶
乾垂慶儀坤握矩寵照香城仁沾浄土爰光大壯聿求¶
<pb:KR4h0109_WYG_046-9a>¶
多祚青牛福地白鶴祥林重扄霧敞複殿雲深龕雕翠¶
玉刹樹黄金龜鏡夕照鳳鐸晨吟蕙樓彌望花臺出沒¶
棟列長虹窓栖明月果脣周映蓮眸閒發雨霽猴池煙¶
生龍窟肅穆禪衆優游令宰方駕天衢連舟性海鷲岳¶
増飾雞林潤彩藻繪相尋丹青盡在我今懐矣窮路何¶
之承風詠徳展義陳詞百年心事千載風期東西南¶
北栖遑幾時¶
　　　梓州郪縣兠率寺浮圖碑　　　前人¶
<pb:KR4h0109_WYG_046-9b>¶
若夫仙樓白玉窈㝠崑閬之墟神闕黄金寂寞蓬瀛之¶
浦斯則岡巒髣髴稽鳳冊而空存島嶼憑陵艤龍舟而¶
罕逮至若按皇軒於夏籙考璿構於殷圖周王北洛之¶
宫秦帝南山之閣西京故事下聽雷霆東國餘基俛臨¶
雲雨莫不陵遷谷變共榛灌而丘墟火絶煙沉與風雲¶
而坱莽其有據坤輿之寳位借神道之冥扶占象緯而¶
圗基揆川原而宅址蜂臺暎月還臨舍衛之城鴈塔尋¶
雲即對𡺸闍之嶺成而不毁者將斯之謂歟兠率寺者¶
<pb:KR4h0109_WYG_046-10a>¶
隋開皇中之所建也爾其林泉糾合之勢山川表裏之¶
制抽紫巖而四絶疊丹峰而萬變連溪拒壑所以控引¶
太虛蒸雲架雨所以盪洩元氣涪江千仭波潮将旭日¶
争光都城百雉甍棟與晴霞共色信造化之竒模盡¶
登臨之妙境丹房霧轉抗金樞於桂岊之前紺殿星開¶
栖玉刹於(闕/)　　　巖花落沼近拂天衣澗葉低陰斜¶
籠寳座宵汀鶴警乗鼓吹而齊鳴曉峽猿清挾霜鐘而¶
赴節若乃巡碧磴歴𤣥階𤨏窻登(疑/)綵瓊鋪洞照神姿¶
<pb:KR4h0109_WYG_046-10b>¶
滿月疑臨石鏡之峰衆馥揚烟似對香鑪之岳信可下¶
清人境上配天都為勝地之先鳴執名山之右契者也¶
爰有信弟子(某/)乙等夙祛塵網早植慈根悲梵室之未¶
宏悼禪宫之尤褊以為上棟下宇河圖避風雨之災廣¶
榭崇臺時令著髙明之宅是以菩提長者競潔靈境之¶
壇天帝人王争闢仙宮之塔則知威容下麗羣生鮮悲¶
仰之因材樸重琱黎人有子來之地乃於寺内建浮圖¶
一所某年月日鄉望等兆基𢎞願繼發浄因陵轢中天¶
<pb:KR4h0109_WYG_046-11a>¶
規模大壮(闕/)　髙列砌架軒浮直上千尋周廻百步占¶
氛候景神祇叶幽賛之功揆墨端行班倕逞絶羣之思¶
收岱宗之杞梓聚崑山之玉石土兼五色金逾百錬龍¶
蟠萬拱巢屏翳而髙襄鶴矯千楣冠扶揺而獨運重檐¶
藹藹雲将反覆於櫺軒洞宇寥寥風伯栖遑於户牖仙¶
娥去月旅方鏡而忘歸寳婺辭星攀圓璫而未返𤣥甍¶
黮䨴若鵬飛之戾九天丹楹聨鶱如鳳翔之遊千仭每¶
至韶光煦野爽藹晴遥列郊墟於四野開雲氣於千里¶
<pb:KR4h0109_WYG_046-11b>¶
風恬雨霽煙霧藻天地之容野曠川明風景挾江山之¶
助則有琱簾繡軸排浄域而停輪寳騎銀鞍指珍臺而¶
聳轡於是披岫幌抵巖扃攀翠複而三休步𤣥梁而十¶
憇廊軒外敞淑氣長延陰室中開鮮飈自激俯環瀛而¶
極野積蘓非逺出雲漢而髙踐靈槎可記真福地之殊¶
觀香城之巨麗者乎寺主等沉研二諦振耀三明抵蒼¶
璧於耶山覽𤣥珠於定水挹其流者曲成般若之緣承¶
其風者濬發菩提之願長史河東裴某風神朗潤操履¶
<pb:KR4h0109_WYG_046-12a>¶
貞勤蕭條江海之心磊砢氷霜之節下岷關而叱馭寄¶
切全都臨蜀野而宣條功深半刺縣令衛𤣥(闕/)¶
河東望族榮髙銅墨任渥絃歌浹辰而風化大行踰月¶
而姦豪屏氣陶潛彭澤自得髙人王吉臨邛仍延重客¶
縣丞胡敬仁三河舊嗣一代良材提鏌鎁而願割跼¶
驊騮而待步江湖秩(疑作/秋)至方懐縱壑之圗海浪風髙¶
未接垂天之翼鄉望等竝中和受氣孝友承家方稱江¶
漢之靈地寔岷峨之秀或以時良入選擢節鄉鄰或以¶
<pb:KR4h0109_WYG_046-12b>¶
輿望來儀升名郡縣竝沐康衢之化俱承比屋之封¶
瞻彼岸而同歸登春臺而共樂咸以垣墉遽覆猶傳路¶
寢之歌銀鼎俄窮尚勒靈臺之頌况乎崇基奕奕與天¶
地而争工層構峩峩配山川而永固豈可使宏規在我¶
空存蔽月之基雄筆同時不借凌雲之氣謹聞命矣乃¶
作銘云¶
二象成紀三才定位開剖太虛導引元氣紛紛化迹飈¶
飈聖致行傑趣約歸同葉(疑/)異法王西眷敎迹東遊功¶
<pb:KR4h0109_WYG_046-13a>¶
超道茂義冠儒流丹青既備棟宇旋周梵宫霞積香閣¶
星浮緬規蓬瀛金臺迥起曠瞻崑閬瑶房峻峙壮矣名¶
都神居攸止大哉英服兹峰誕紀金繩對嶺玉牓分岑¶
松扄委鬰桂幌深沉雲龕菜(疑/)晦煙洞花深重轡霧結¶
複磵泉吟肅肅禪衆遥遥浄境鹿野經文龍宫拂景梵¶
臻金石光來石井峽曉猿清地曛鶴警岷峨舊族江漢¶
英姿爭開法願重峻崇基占雲接廡揆景分墀天人合¶
應幽顯呈期靈思孤出神模獨湧霧積千楹霞長萬栱¶
<pb:KR4h0109_WYG_046-13b>¶
玉牖星羅璿璫月擁複榭龍蟠重甍鳳聳峩峩峻㞯奕¶
奕崇標琱簾切漢寳綴凌霄深窗閟景洞戸流飈銀釭¶
夕暎珠鐸晨揺我辭秦隴來遊巴蜀勝地歸心名都憇¶
足甫逮鄉縣頻移灰燭聿從良友時尋妙躅曠望原陸¶
周流江汜桃李春風芙蓉秋水烟霞四面關山千里他¶
鄉寓目兹焉復幾¶
　　　梓州郪縣靈瑞寺浮圗碑　　　前人¶
若夫神州括地寰中分五嶽之圗巨壑浮天海上擢三¶
<pb:KR4h0109_WYG_046-14a>¶
山之秀造化之所樞紐靈仙之所窟宅故得昭焯天漢¶
發揮雲氣牛頭山者即廣漢之名峰也圓裔幾乎數里¶
直上逾乎百仭若乃巖泉鐵石之釋風煙卉木之状傾¶
九圍而得雋環四時而競爽蒼岑隠嶙旁分玉砌之階¶
碧洞逶迤下趜(疑/)金陵之苑實羣聖之所託也隋開皇¶
中王秀作牧益州來窺勝地首旌嘉號(闕/)䟽淨域因危¶
列户就嶺磴之成規跨險分榮借岡巒之迥勢工窮雕¶
鏤妙出丹青飛棟神行迥甍靈(一作/虚)構又於山頂别立¶
<pb:KR4h0109_WYG_046-14b>¶
浮圖隋開皇告運重明首出軒䟽琱(疑/)昧基砌煙蕪奄¶
興宣榭之災施及栢梁之燼鄉望等馳心妙律夙契禪¶
居悲梵宇之摧梁痛珍臺之絶構思於法願重緝竒功¶
黨集且千家為巨萬以為玉樓星峙稽閬苑之全模金¶
闕霞飛得瀛州之故事指香城而聳(闕/)臨火宅而危魂¶
参妙範于神明騁良工於宇宙飛亷按轡定樞臬於風¶
衝羲和頓䇿揆鈎繩於日路琱簷畫栱龍廻紫漢之間¶
複霤重欒鳳舉丹青之外瓊扉暮敞挂明月於金鋪繡¶
<pb:KR4h0109_WYG_046-15a>¶
桷晨開落繁星於玉砌每至兩江春返四野晴初山川¶
霽而風景凉林甸清而雲霧絶沙汀送暖落花與新鷰¶
爭飛城邑迎寒凉葉共祁(疑作/初)鴻競起則有都人襲賞¶
憑紫檻而延衿野客娛情俯丹欞而極睇窮百年之後¶
樂寫千里之長懐信可以澡雪神襟清踈視聽澄機意¶
於紛擾置懐抱於㝠寂者矣且勃旅逰岷徼漂舉涪鄉¶
年晷一窮時(闕/)已變王陽西上方驚斂轡之心王粲南¶
征實動登樓之思我之懐矣乃作頌曰¶
<pb:KR4h0109_WYG_046-15b>¶
大塊甄質名山作紀發地龍盤干霄鳳峙風雪萬邑岡¶
巒千里絶域天成珍臺地起揆刹𤣥嶺圖基丹嶠層棟¶
崢嶸重檐䆗窱有隋紊厯重明改照事與時遷迹從原¶
燎義均除舊事切為新如或繼者代有其人聲飛隴蜀¶
望動州鄰爭開淨施競植靈因控險裁標循危列構巖¶
烟接廡峰雲對霤鐸運星衢璫懸月竇紫軒霧合丹梁¶
雲透暮春䟽節新秋戒序煦滿暄郊氣銷寒渚樹濃鶯¶
亂川長鴈舉流涕寫懐魂馳意與偉哉靈宇壮矣全模¶
<pb:KR4h0109_WYG_046-16a>¶
窮髙極麗逺覽長圗賞因時合筆為神驅有情君子誰¶
為捨乎¶
　　　梓州𤣥武縣福㑹寺碑　　　　前人¶
若夫閱龍圖而括運撫麟筆以傷時天地閉而賢人隠¶
周孔䘮而微言絶豈非太階無象三辰鮮逌叙之因滄¶
海為陵百川有横流之勢况乎法身長往顧糟粕以空¶
存此迹繁流仰舟航而遂逺雖復功催八正猶迷鶴樹¶
之談道亞三明未覩龍宫之籍則有妙音難遇瞻雪嶺¶
<pb:KR4h0109_WYG_046-16b>¶
而投軀真諦希聲仰雲山而破骨優填企景新雕白玉¶
之龕般若尋風而(疑/)化黄金之像三千寳座迥出天宫¶
八萬珍臺遥臨淨域非惠圗之冥感孰能臻於此乎福¶
㑹寺者隋開皇中之所建也爾其峰巒地列東分井絡¶
之光樓雉雲横西覩禺同之奥北彌豐邑里閈千甍南¶
控平江波湖萬里擁亭臯之絶勢得林野之殊形肇開¶
修竹之園式揆旃檀之刹法川髙闢慈宫峻敞文當寳¶
綴環日月於重廊翠栱丹楹起虹蜺於複殿真容俯映¶
<pb:KR4h0109_WYG_046-17a>¶
法衆爰衣梵筵交燭禪房互啟山神獻果還棲交露之¶
臺天女持香即遶飛花之閣輪輝夜滿抽紫焰於金山¶
毫相晨臨發珠華於玉地爰有縣令栁邊河東令族大¶
業之年來光上邑髙人捧檄功為銅墨之先令宰鳴琴¶
課穆絃歌之最眷香城而惻念披道肆而矜魂示懐延¶
奨司(疑作/思)𢎞末敎廼於寺内起重閣一所乗煙置臬揆¶
日端繩層榭三休琱簷四注奔星掛廡混珠網而同歸¶
明月窺軒雜璿璫而共貫仍抽麗筆俯刋貞琰詞源迅¶
<pb:KR4h0109_WYG_046-17b>¶
委振法海之波瀾義宇宏深接禪宮之閫奥昔者陶潜¶
彭澤㒺聞仁祠之風潘岳河陽未入菩提之域兼其美¶
者著在我栁君乎俄而帝隋方否三官失龍鳯之圖皇¶
業未昌九野被豺狼之毒雖復飡砂茹石窺劔道而廽¶
心蜂聚梟勝(疑/)指銅梁而革面自非法雲西睠潜銷火¶
宅之氣慧日東來迥廓昬衢之景則安能冥資福地顯¶
沮魔軍波清於振壑之隅燎息於炎崑之曲洎乎大鈞¶
無事神器有歸清玉户而帝寰中轉金輪而王天下𤣥¶
<pb:KR4h0109_WYG_046-18a>¶
場佛境與天下而惟新鶯樹雞林共風雲而改旦功既¶
成矣時既貞矣紫宸有裕蒼甿胥恱都人狎至瞻鴈塔¶
而懽心野老相趨尋鹿園而頓顙或至誠冥發争知不¶
盡之虛或道恩旁流竟委忘緣之施乃於寺内造菩提¶
塑像一座寔彭氏絶羣之跡洞參瑶銑體備丹青得延¶
(疑作/埏)範之竒模盡陶甄之能事功分實相變入冥機丹¶
果長春青蓮不染靈儀若動似臨王舍城中神足疑行¶
即坐菩提樹下銀牀地湧寶帳猶懸珍木天成金華不¶
<pb:KR4h0109_WYG_046-18b>¶
落總章元年又奉為皇帝更造八菩薩像成於淨境别¶
峻崇堂而力寄於羣縁功難獨舉遂令衆情馳騖空懐經¶
始之圖靈座端嚴未得安居之地時有𢎞演上人自丹¶
烏下日昌帝籙於明堂青鶴乗霄降仙苗於太室軒冕¶
將風雲交映鐘鼎與山河共逺法師宿持真諦幼挺殊¶
姿拔五翳於長驅登四禪於迥觀以為德因時建澄什¶
繼踵於西都道冀人𢎞林逺隨肩於南國痛迷生之詭¶
矯悲正覺之後(疑作/陵)夷思欲樹真氣於未萌著崇因於¶
<pb:KR4h0109_WYG_046-19a>¶
已往遍遊淨境歴騁(疑/)遐方至緫章二年憩於兹刹身¶
持寳印口出神珠心動巴南化行蜀右法羅潜舉馴鳥¶
性於慈林慧鏡旁開息猿心於定水亦有情鈎五縛遥¶
騰解脫之川想瘞六塵迥拔沈迷之域名臣長者締玉¶
珮於銀庭苦女靈姬落金環於寳地貪機霧滌法施泉¶
流林衡掄杞梓之材班匠獻鈎繩之巧千欒電糾萬桷¶
霞張飛陸縁甍曽構架景瓊釭杳照乗紺壁而宵分珠¶
箔重華掩青䟽而曉亂紅葩植井彩綴河宫丹桂承梁¶
<pb:KR4h0109_WYG_046-19b>¶
香交列肆天倡梵樂肅然忉利之天藻盖琱璫煥若摩¶
伽之殿豈精力之𤣥感而神化之曲成乎直嵗寺主等¶
州閭盛族鶖鷺榮因昇惠圃而功成踐魔廷而力戰排¶
四門而獨往共極邦緣攀十地而遐征同趨覺路縣令¶
虞洽旌旗百代劍履三朝匡帝座而南征擁台庭而北¶
面星象垂祉川岳載靈豫章七嵗麒麟千里雄情負俗¶
鬰王佐之宏圗英識邁時得公門之逺氣既而拂衣華¶
族入天邑而觀光列板仙臺出靈闗而作宰泉魚狎夜¶
<pb:KR4h0109_WYG_046-20a>¶
多單父之深思隴翟遊春嗣中牟之善政有條不紊施¶
暖政於繁繩斷訟有神下髙鋒於錯節因以激揚大化¶
潛滋比户之封光啟令圖預積攀輪之慕縣丞裴休家¶
接朱欄譽流丹闕軒裳照緒忠孝榮門鳥鳴有伐木之¶
歌龍文非制蓬之具髙才列務盛德分司翰墨不足留¶
神琴罇申其徇性十旬休沐奄有泉林千里邀迎乃疲¶
風月青驪躞蹀終噴玉而懸雲素鶴徘徊具銜珠而犯¶
露(闕/)以沈研有地題橋八解之津誘勸無方叱馭三乗¶
<pb:KR4h0109_WYG_046-20b>¶
之路故能使幽明仰德法俗依仁攀海祇而如歸挹衢¶
罇而不(疑/)瞰郷望等龜靈髙族驥子名家關錦室於中¶
堂分綺䟽於甲第或望雄都鄙代列歌鐘業預雲雷門¶
藏璽詔文場促席有江漢之英靈武觀連衡得岷峨之¶
(闕/)氣竝能馳心彼岸臨欲海而褰裳投足化城下悲思¶
而反袂下官薄遊江左旅寄城隅懐道術於百齡接風¶
期於四海依然梵宇欣象教亡言而伯喈雄管叙真宗¶
而㒺愧敢廵此義乃作頌云¶
<pb:KR4h0109_WYG_046-21a>¶
金堤迥邑玉峽長瀾城關紛糺江山聳盤雲屯勝邑霧¶
啟禪壇右縈層雉左控崇巒竹園精舍檀山香閣萬栱¶
騰虬千楣跂鶴晚(闕/)踈翠朝霞泛艧鼓奏泉流鐘鳴霜¶
落時經失道代歴交呈神宫不撓法衆無驚金輪邃曉¶
玉鏡施明功照佛刹化被王城帝圖冥運真儀濬發貝¶
齒含星流毫推月鳥離山面龍還海闕寳樹刑(疑/)留天¶
宫匠設爰有真人式宣慈土發迹江甸馳聲蜀宇望逺¶
連規攀澄襲矩力窮興道功周廊廡羣緣肸蠁衆福氤¶
<pb:KR4h0109_WYG_046-21b>¶
氲叢楹列電髙棟銜雲銀龕曙撫玉座霄分瓊璣有爛¶
藻繪多文鬰彼巖邑猗歟上宰松桂連華駕鸞集綵禪¶
津有裕至公無待火宅可辭舟航斯在我之飄寓邈矣¶
來遊山川俯仰道義淹留承風郭外撰綴江幽𤣥機勝¶
筆天地相周¶
　　　梓州通泉縣普(闕/)寺碑　　　　前人¶
若夫𤣥機宻運披睿列於三精素鍵潛融肇神功於萬¶
彚則有靈期肸蠁龜龍負河洛之圗帝緒氤氲賢哲舉¶
<pb:KR4h0109_WYG_046-22a>¶
乾坤之策雖功懸日月終值軌於寰中業静雲雷未逃¶
規於象外爾其釋雉林之寳偈詮鷲嶺之貞圖抽紫玉¶
於禪林朗𤣥珠於智水不生不滅光臨妙物之津無去¶
無來濬發乗時之氤伏三明而獨運施洽平分據二諦¶
而同歸功超邃古故能使三千法界向風知袵席之師¶
百億大王聞道失巖廊之貴非釋迦之神化其孰能與¶
於此乎既而正法将隠徵(疑作/微)言不嗣應身既没遺儀¶
間起恒星夜掩西天銜風霧之悲夢日宵成東漢肅壇¶
<pb:KR4h0109_WYG_046-22b>¶
場之禮由是庶園曽敞像教旁流宣妙奨於希夷範靈¶
蹤於顯晦瑶龕寳座光華震旦之墟鳳刹霓堂裳藻閻¶
浮之域其寺盖梁大同年中所建地分彭蜀嶺對岷峨¶
憑廣漢之遺墟藉犍為之舊壤西馳峭㟧山連白雉之¶
郊東赴長川江走黄牛之峽崇墉却峙之勢庭衢四㑹¶
勝里九曲之分閭閻萬積危冠祛服參差軒盖之前露¶
渚風畦隠軫亭(一作/神)皇之望是惟先鏡實啟香城煥若¶
神明恍疑化出紺壇烟屬疏絶閣而三休紫殿雲深徹¶
<pb:KR4h0109_WYG_046-23a>¶
廻廊而四注重欒複棟霧緝霞張繡桷琱楣鸞伸鶴跂¶
珍臺控景羲和獲練轡之因綺榭裁氛屛翳得停鑣之¶
所連甍積翠交玉鎻於星衢洞户流丹綴金鋪於月竇¶
垂珠網露傍傾漢浦之琛列鐸吟飈上合鈞天之樂固¶
以輪奐之美冠真宰以先鳴琱範之竒告靈基而得雋¶
乃造彌勒下生像一座相好端足華姿朗備貞觀末年¶
靈暉繼發房範匝曜疑連不夜之城户牖皆明似出重¶
昏之境自非理參幽贊道叶冥機宣佛鏡於無方演慈¶
<pb:KR4h0109_WYG_046-23b>¶
燈於已絶豈能冩丹青於實相妙色長存圗銑鋈於真¶
容神光不昧若乃時暄福地低落照於晴暉候肅禪房¶
汎初華於霽景千千寶樹若在雙林一一香城仍分八¶
味山暉傃晚跂葉嶼而相鳴野鷰迎晨拂花簾而自樂¶
松楹委蔓曲成蘿薜之衣砌石生蓮直起芙蓉之座則¶
有施身童子戾止巖扃忍辱仙人來儀磵户都人野彦¶
希梵席而投裾趙美燕餘望齊庭而繼履莫不青鳬委¶
實俱欣不捨之檀紫貝兼明共化無緣之力故能使琱¶
<pb:KR4h0109_WYG_046-24a>¶
形畫塔象設年滋綵帙瑶箱龍編月久豈西州之道備¶
南國之風成者乎爰有寺主等覃機色外錬迹塵間浴¶
甘露於身田集祥風於性宇栖情不二已超初地之權¶
授手大千猶擁彌天之具縣令等或公侯百代𤣥貂列¶
駟之門或文史三冬吐鳯廻鸞之客銅章墨綬任切臨¶
人鐵印黄簮功宣陸漸局(一作/扃)牛烹而待價肆蠖屈以¶
求伸揮鋒九折之隅作鏡雙流之外錄事栁元等丹軒¶
紫紱家傳方面之勲驥子魚文地列膏腴之右昔承隋¶
<pb:KR4h0109_WYG_046-24b>¶
運屢委天書爰自皇初顓流帝札等賨渝之奉漢類微¶
濮之匡周咸申白馬之盟竝受飛龍之托故能遺風罔¶
墜代濟其美望重西南功宣法俗咸以為絃歌小政猶¶
篆德而垂芳鐘鼎微榮尚銘勲而作鑒况乎神威自在¶
方傳宰匠之功豈可棟宇常存不勒山河之賛爰託幽¶
鄙奉揚徽猷敢宣此義而為頌曰¶
天地定位君臣作極道在巖廊功霑寰域尚清皇盼猶¶
歌帝力况我能仁惟神不測誕生迦室利見王城機覃¶
<pb:KR4h0109_WYG_046-25a>¶
有應業㑹無生長驅定境振旅魔營恩兼動植勢絶隨¶
迎鷰山傾仭鶴林埋境慧日西沈慈波東騁競窺靈相¶
爭參佛影月殿分城雲龕動嶺長江舊域廣漢遺區川¶
分潼峽塞接岷渝閭閻四㑹亭障威紆爰開寳地實控¶
名都霞牆百雉雲甍四注紫闕尋煙頳樓結霧波流虹¶
起雷奔蠖步網罩星鶉璫栖月兎靈機藻繂禪室安閒¶
琱金範玉舉翠浮丹神功不夜虛室長寒光超有色貺¶
出無端清露花徑飛泉葉户磵綠苔秋山蒼樹古茫茫¶
<pb:KR4h0109_WYG_046-25b>¶
庶類巍巍淨土鶖鷺同歸華夷共聚第一義諦寥廓法¶
門迹離生滅思舉乾坤情迷則復道在為尊唯名與器¶
萬古長存¶
　　　彭州九隴縣龍懐寺碑　　　　　前人¶
粤若真元混沌抱一氣於天門象化童䝉構三靈於地¶
户由是金機逆順山河假成器之因玉燭浮沉風火兆¶
流形之蘖懸大明於日月適至泉宫設巨浸於雲雷終¶
迷燬宅太極所以散而為兩洪飈所以吹而為萬雖復¶
<pb:KR4h0109_WYG_046-26a>¶
卑髙異列俱沈方内之遊坌集横流共失寰中之契豈¶
夫涅盤深視不背色以求真般(一作/波)若長驅每乗空而¶
得静則知一名同出陰陽為破道之墟萬象皆空天地¶
即降魔之境莫見其俯仰不知其去就至自於大虚復¶
歸於無物其有建言立德開業成務握大柄而推造化¶
執洪鑪而詰元始四門幽闢顧非相而遲迴三駕晨嚴¶
臨有為而出頓豈不知羇孤之路終嬰旅泊之虞舟檝¶
中流未釋風濤之苦将以宅心者寂虛室所以合符應¶
<pb:KR4h0109_WYG_046-26b>¶
物者神明鏡由其不掩故能商𣙜宇宙指麾權實演羣¶
生而非其力存庶品而非其有千欒閉景似居蓬艾之¶
間雙闕臨空若在江湖之上其釋迦之沖用乎龍懐山¶
者井絡之所交㑹岷隅之所控帶攅峯北走吐香嶂於¶
𤣥霄巨壑南馳歕洪濤於赤岸香城寳地左右林泉碧¶
岫丹岑往來烟露時有法㑹禪師者俗姓褚氏吳郡錢¶
唐人也金章錫美河陰傳九命之尊玉鉉乗榮江左受¶
三台之貴地靈人傑自朝野而重光學府文宗冠南都¶
<pb:KR4h0109_WYG_046-27a>¶
而獨秀法師紫星降彩紅雲授氣應積善於髙門契冥¶
縁於累世果浮觴引潛圖彼岸之功聚礫延砂即揆為¶
山之業靈樞宻運闢仁路而長鳴慧劒髙揮斬邪關而¶
洞照以為冥機體化毫髮莫滯其真執數逐微乾坤不¶
容其筭於是四禪幽觀破銅堞而出無明三昧雄圖排¶
鐵圍而泯非相法雲自在吐納龍宫賢聖不仁奔馳象¶
域將使三千塔廟知真實之𤣥津萬億幡幢入虛空之¶
祕藏安心樂土遁影靈關以開皇元年憩嶺靈墟福地¶
<pb:KR4h0109_WYG_046-27b>¶
已被神功玉牓金繩未先朝命蜀王秀以文昭建國帝¶
子專征仗巴服之尊名裂邛荒之寳命彤騑僣帝蹕萬¶
騎於銅梁皁葢圖王警千乗於玉宇鏡山南望志狹彭¶
渝錦水西浮恥朝江漢開實沈之壁壘嘯京叔之風塵¶
擁龜堞而託殊方憑爵堂而傲天子威權所制勝兵數¶
十州雄視所臨經塗五千里三英賦雪瞻秋月於梁臺¶
八叟吹風傳朝雲於楚館思𢎞正法廣召名僧振錫雲¶
趨乗杯霧合禪師括囊泉石韜跡煙霞攀紫桂而同塵¶
<pb:KR4h0109_WYG_046-28a>¶
守青蓮而向晦衝飈蕩岳寜移忍地之靈烈火焚山不¶
撓堅林之色王心有悟時加優禮順風拜道封山謝失¶
發進財於廣内揆仙室於重幽因嶂為壁憑崖列户以¶
開皇五年始賜額為龍懐寺地鄰緜左遂均緜上之恩¶
山似龍盤即建龍懐之刹爾其崇巒經復複磵縈迴髙¶
岳洩雲長林翳日増瓊垣於下麓揆瑶構於中巖香闕¶
神行珍臺妙立玉虯銜靄絶游氣而負蒼天金鳳連甍¶
排烈風而瞰𤣥圃延綠房於累巘上拂霞荘蔓丹闕於¶
<pb:KR4h0109_WYG_046-28b>¶
重磎下披泉户陽開陰闔變霜露於旋迴蠖動螟飛起¶
雷霆於指顧玉堂朝亘影襲長虹珠殿宵浮光含列宿¶
禪師歿後爰有孝恭法師智開法師𢎞嚮法師寳積闍¶
黎四上人者竝禪師之上足而法門之領袖也五門衢¶
路控引情宫八解源流朝宗性海其深為寳投白玉於¶
嶃巖無礙居貞得𤣥珠於㒺象住持真界栖息妙塗俱¶
探寂滅之源各證菩提之域雖業定人境照已極於無¶
方而道寄生成功遂覃於有相演中乗之奥義増上棟¶
<pb:KR4h0109_WYG_046-29a>¶
之宏規萬栱不騫千門有闊(疑/)俄而帝隋大法皇家小¶
往天地閉而賢人隠雲雷屯而巨寳衰毒龍横霧四天¶
沉暗逆之悲醉象驅風三界溺崩離之酷上人慧機幽¶
晤定識潛融知佛日之恒明審王風之尚静芝歌商岳¶
揆雞嶺而同歸茅籍磻溪與猴江而共致遁俗無悶因¶
時待(闕/)洎丹陵啟秩赤縣居尊迦維授手波旬革面十¶
千天子先朝帝釋之宫八萬仙人始向毗邪之國一音¶
演而荒景服三聖澄而禮樂備由是巴方舊彦蜀城遺¶
<pb:KR4h0109_WYG_046-29b>¶
老仰慈門而知户牖叩福田而喜耕鑿雕鞍繡轄瞻鷰¶
㟧而馳魂黼帶綖裾指鸚林而騖欵寳瓶宵注潤浹堯¶
旬玉柄晨麾風調舜厯或以為假沉其性迷生安視聽¶
之功動亂其心窮人失肌膚之戀江連巫峽始絆心猿¶
山對禺同終維意馬貞觀年中積闍黎等迺昭遺址發¶
揮精舍容成校厯列日用於天經𨽻首陳章筭神功於¶
地籙迴廊䆗窱自吐風飈列榭崢嶸坐含雲雨圖竭宫¶
之妙質儼盧舍之真容寳珠周暎銀龕備色逸多垂足¶
<pb:KR4h0109_WYG_046-30a>¶
似臨兠率之天師利分身若赴維摩之境靈仙可接藻¶
㑹無施真應南微雕鐫有寄若乃巡積&KR0008;歴森沉天花¶
照而髙月落地籟驚而幽泉思紫蘭香(疑/)徑香侵栢葉¶
之鑪綠草紋茵影入芙蓉之座真童鳳䇿即踐金沙仙¶
女鸞衣還窺石鏡巖荘轉梵杳冥松桂之墟磵戸栖槔¶
寂寞藤蘿之院法鼓奏而寒山曠溪鐘鳴而曉壑静頳¶
苔翠蘚具不盡之靈衣石乳瓊漿入無生之妙饌肅肅¶
焉遥遥焉信調御之珠庭而列真之甲第也爰有上座¶
<pb:KR4h0109_WYG_046-30b>¶
𤣥鑒法師等竝六塵無我四諦非他奉乾越之微言守¶
楞伽之奥府法雷潛吼鼓動風煙慧日揚明照臨丘壑¶
青溪坐定得心宅之恒靈丹洞行忘覺身城之每化湏¶
彌不動迥鎮閻浮闍崌安居下觀忉利開四生之廣路¶
叙六趣之彛倫足以遵揚真績恭宣來命者矣縣令栁¶
公諱明獻字太初河東人也太𤣥降氣中黄授彩襲周¶
宣之榮基吐河汾之靈液四科髙弟振風馭於三冬萬¶
室崇班跼雲驂於百里既而政成黎頌道洽甿謳假無¶
<pb:KR4h0109_WYG_046-31a>¶
上之幽筌毗不言之景化絃歌在韻將寳偈而齊歸銅¶
墨成章與梵天而共貫瓊波(闕/)淡沃蕩雲霓珠灌蕭條¶
蔽虧煙雨貞機罕應良談放好事之逰朗調多竒髙賞¶
盡名山之曲下走東皋事失南州塗窮歎孔席之栖遑¶
笑楊岐之浩蕩薄遊兹邑喜見髙人三接而定琴罇七¶
縱而擒風月林宗有道相期清濁之間平叔能言見許¶
天人之際從容宴語契闊胷懐欣性情之同冥感形骸¶
之共遣雖禪都妙域已挂於忘言而義塾文場竊申於¶
<pb:KR4h0109_WYG_046-31b>¶
知己敢作頌曰¶
妙象無倪神功有涉湛淡名器崩騰事業慧路翹車禪¶
河艤楫控引羣品輪迴庶劫縱横宇宙反覆山川言因¶
境立道寄形詮爰稽福地式揆珍田丹溪漏日碧洞栖¶
煙闍都玉檻須彌石室榛灌溟濛風雲蕭瑟睟容迺眷¶
禪徒有謐葉磴三休花嚴(疑作/巖)四宻崇巒架殿疊嶂營¶
樓千楣鳳起萬栱鸞浮星開紺髮月湛青眸神宫不夜¶
邃宇長秋户臨重㟧牎分絶嶺半迥香浮中天梵警鶴¶
<pb:KR4h0109_WYG_046-32a>¶
林聖迹龍泉佛影鳥思山空猿悲峽靜森森巨栢落落¶
長松月出東岫霞生北峯山人自狎野老相逢白雲屢¶
斷青溪幾重彭澤之令臨邛之客比得(疑/)山藪重規泉¶
石法宇成言慈門致役糠粃吏隠薜蘿心跡五(疑作/吾)生¶
擾擾與道皇皇殷勤頌詠惆悵津梁投功翠碣助化𤣥¶
塲百年之後苔蘚蒼蒼¶
　¶
　¶
<pb:KR4h0109_WYG_046-32b>¶
　¶
　¶
　¶
　¶
　¶
　¶
　¶
　全蜀藝文志巻四十六¶
