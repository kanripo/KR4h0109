# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:32.938198
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷七
<pb:KR4h0109_WYG_007-1a>¶
欽定四庫全書¶
　全蜀藝文志巻七　　　　明　周復俊　編¶
　　詩¶
　　　宫苑¶
　　　　宣華苑宫詞　　　　　　偽蜀王衍¶
輝輝赫赫浮玉雲宣華池上月華春月華如水浸宫殿¶
有酒不醉真癡人(玉雲王灼碧鷄漫志作五雲/)¶
　　　宫詞一百首　　　　　　　花蕊夫人¶
<pb:KR4h0109_WYG_007-1b>¶
五雲樓閣鳯城間花(一作/草)木長新日月閒三十六宫連¶
内苑太平天子住崐山¶
㑹真廣殿約宫墻樓閣相扶倚太陽净甃玉堦横水㟁¶
御爐香氣撲龍牀¶
龍池九曲逺相通楊栁絲牽兩㟁風長似江南好風景¶
畫船來往碧波中¶
東内斜将紫氣通龍池鳯苑夾城中曉鐘聲斷嚴粧罷¶
院院紗牕海日紅¶
<pb:KR4h0109_WYG_007-2a>¶
殿名新立號重光島上亭臺盡改張但是一人行從(一/作)¶
(幸/)處黄金閣子鎖牙牀¶
安排諸院接行廊水檻周囘十里强青錦地衣紅線(一/作)¶
(頌/)毯盡鋪蘭麝(一作/龍腦)鬰金香¶
夾城門與内門通朝罷廵逰到苑中每日日髙祗候處¶
滿堤紅豔立春風¶
厨船進食簇時新侍坐(一作/宴)無非列近臣日午殿頭宣¶
索膾隔簾(一作/花)催喚打魚人¶
<pb:KR4h0109_WYG_007-2b>¶
立春日進内園花紅蕊輕輕嫩淺霞跪到玉堦猶帶露¶
一時分(一作/宣)賜與宮娃¶
三面宫城盡夾墻苑中池水白茫茫只(一作/直)從獅子門¶
前入旋見亭臺繞㟁傍¶
離宮别院遶宫城金版輕敲合鳯笙每夜(一作/夜夜)月明花¶
樹底傍池長有按歌聲¶
旋移紅樹斵青苔宣使龍池更鑿開展得綵波寛似海¶
水心樓殿勝蓬萊¶
<pb:KR4h0109_WYG_007-3a>¶
御製新翻曲子成六宮纔唱未知名盡将觱篥來抄譜¶
先按君王玉笛聲¶
修儀承寵住龍池掃地焚香日午時等候大家來院裏¶
看教鸚鵡念新(一作/宫)詩(一作/詞)¶
六宫官職總新除宫女安排入畫圗二十四司分六局¶
御前相見錯相呼¶
才人出入每相(一作/参)随筆硯将行遶曲池能向綵牋書¶
大字忽防御製寫新詩¶
<pb:KR4h0109_WYG_007-3b>¶
春風一面曉粧成偷折花枝傍水行却被内監(一作/)遥¶
覷見故将紅豆打黄鶯¶
小毬場近曲池頭宣喚勲臣試打毬先向畫廊(一作/樓)排¶
御幄管絃聲動立浮油¶
棃園弟子簇池頭小樂擕來候宴逰試(一作/旋)炙銀(一作/紅)¶
笙先按拍海棠花下合梁州¶
殿前排宴賞花開宫女侵晨探㡬囘斜望苑門遥舉袖¶
傳聲先(一作/宣)喚近臣來¶
<pb:KR4h0109_WYG_007-4a>¶
供奉頭籌不敢争上名(一作/棚)専喚近臣名内人酌酒争¶
(一作/繞)宣賜馬上齊呼萬嵗聲¶
殿前宫女總纎腰初學乗騎怯又嬌上得馬來纔似走¶
㡬囘抛鞚抱(一作/把)鞍橋¶
自教宫娥學打毬玉鞍初跨栁腰柔上棚知是官家認¶
遍遍長嬴第一籌¶
翔鸞閣外夕陽天樹影花光逺接連望見内家來往處¶
水門斜過罨(一作/畫)樓船¶
<pb:KR4h0109_WYG_007-4b>¶
内人追逐採蓮時驚起鳬鷗兩㟁飛蘭棹把來齊拍水¶
並船相鬬濕羅衣¶
新秋女伴各相逢罨畫船飛别浦中旋折荷花伴歌舞¶
夕陽斜照滿衣紅¶
少年相逐採蓮囘羅帽羅衣巧製裁每到岸頭長拍水¶
競提纎手出船來¶
早春楊栁引長條倚㟁緣墻一面髙(墻一/作堤)稱與畫船牽¶
錦纜暖風搓出綵絲縧¶
<pb:KR4h0109_WYG_007-5a>¶
媫妤生長帝王家常近龍顔逐翠華楊栁㟁長春日暮¶
傍江行困倚桃花¶
月頭支給買花錢滿殿宫人近數千遇著唱名多不語¶
含羞走(一作/急)過御床前(數千一/作二千)¶
太虛髙閣凌波殿背傍(一作/倚)宮墻面枕池諸院各分娘¶
子位羊車到處不教知¶
寒食清明小殿旁綵樓雙夾鬬雞場内人對御分明看¶
先睹紅羅十擔床¶
<pb:KR4h0109_WYG_007-5b>¶
　　　　　熙寧五年臣安國奉詔定蜀楚秦氏三家¶
　　　　　所獻書可入三館者令令史李希顔料理¶
　　　　　之其書多剝脱得一敝紙所書花蕊夫人¶
　　　　　詩共三十二首乃夫人親筆而辭甚奇與¶
　　　　　王建宫詞無異建自唐至今誦者不絶口¶
　　　　　而此獨遺棄不見取前受詔定三家書者¶
　　　　　又斥去之甚為可惜也臣謹令令史郭祥¶
　　　　　繕寫入三館而歸日誦數篇于丞相安石¶
<pb:KR4h0109_WYG_007-6a>¶
　　　　　與中書語及此而王珪馮京願傳其本¶
　　　　　於是盛行於時夫人偽蜀孟㫤侍人事¶
　　　　　具國史臣安國謹題¶
　　　逸詩¶
水車踏水上宫城寢殿簷頭滴滴鳴助得聖人高枕興¶
夜深長作逺灘聲¶
平頭船子小龍床多少神仙立御傍旋刺篙竿令過㟁¶
滿池春水蘸紅粧¶
<pb:KR4h0109_WYG_007-6b>¶
苑東天子愛廵逰栁㟁花堤枕碧流新教内人工射鴨¶
長将弓箭遶池頭¶
羅衫玉帶最風流斜挿銀箆慢裹頭閒向殿前騎御馬¶
掉鞭横過小紅樓¶
沉香亭子傍池斜夏日廵逰歇翠華簾畔玉盆盛浄水¶
内人手裏割銀𤓰¶
薄羅衫子透肌膚夏日初長板閣虛獨自慿欄無一事¶
水風凉處讀文書¶
<pb:KR4h0109_WYG_007-7a>¶
金畫香臺出露盤黄龍彫刻遶朱欄焚修每遇三元日¶
天子親簮白玉冠¶
六宫一例羅冠子新様交鐫白玉花欲試淡粧兼道服¶
面前宣與唾孟家¶
三月櫻桃乍熟時内人相引看紅枝囘頭索取黄金弹¶
遶樹藏身打雀兒¶
小小宫娥到内園未梳雲鬢臉如蓮自從配與夫人後¶
不使尋花亂入船¶
<pb:KR4h0109_WYG_007-7b>¶
錦城上起凝煙閣擁殿遮樓一面高認得聖人(一作/顔)遥¶
望見碧欄杆映赭黄袍¶
大臣承寵賜新荘梔子園東栁岸旁每日聖恩親幸到¶
板橋頭是讀書堂(東院開府輔政餘暇每到苑中/聖人特賜新荘以修逰宴之所)¶
舞頭皆著畫羅衣唱得新翻御製詞每日内廷聞教隊¶
樂聲飛出到龍池¶
春早尋花入内園競傳宣㫖欲黄昏明朝随駕逰蠶市¶
暗使氊車就苑門¶
<pb:KR4h0109_WYG_007-8a>¶
半夜船揺載内家水門紅蠟一行斜聖人正在宫中飲¶
宣使池頭旋折花¶
春日龍池小宴開㟁邊亭子號流杯沉檀刻作神仙女¶
對捧金尊水上來¶
慢梳鬟髻著輕紅春早争求芍藥叢近日承恩移住處¶
夾城裏面占新宫¶
别色宫司御輦家黄衫束帶臉如花深宫内苑㕘承慣¶
常從金輿到日斜¶
<pb:KR4h0109_WYG_007-8b>¶
日髙房裏學圍棊等候官家未出時常為(一作/為賭)金錢争¶
路數専憂女伴怪來遲¶
樗蒲冷淡學投壺箭倚腰身約畫圖盡對君王稱妙手¶
一人來射一人輸¶
慢揎羅䄂指纎纎學釣池魚傍水邊忍冷不禁還自去¶
釣竿長(一作/常)被别人拈¶
宣徽院約池南畔(一作/㟁)粉壁紅忩畫不成總是一人行¶
幸處徹宵聞奏管絃聲¶
<pb:KR4h0109_WYG_007-9a>¶
丹霞亭浸池心冷曲沼門含水脚清傍㟁鴛鴦皆著對¶
時時出向淺沙行¶
楊栁隂中引御溝碧梧桐樹擁朱樓金陵城共滕王閣¶
畫向丹青也合羞¶
曉來隨駕上城逰行到東西百尺樓囘望苑中花栁色¶
綠隂紅豔滿池頭¶
牡丹移向苑中栽盡是藩方進入來未到末春緣地暖¶
數般顔色一時開¶
<pb:KR4h0109_WYG_007-9b>¶
明朝臘日官家出隨駕先須㸃内人囘鶻衣装囘鶻馬¶
就中偏稱小腰身¶
盤鳳鞍韉(一作鞍/&KR0008;盤龍)閙色装黄金腰胯(一作/壓胯)紫㳺韁自從¶
揀得真龍種别置東頭小馬坊¶
翠輦每随城畔出内人相次簇池邊嫩荷花裏揺船去¶
一陣香風送水仙¶
髙燒紅蠟(一作/燭)點銀燈秋晩花池景色澄今夜聖人新¶
殿宿後宫相近覓祇承¶
<pb:KR4h0109_WYG_007-10a>¶
苑中排比宴秋宵絃管挣摐各自調日晩閣門傳聖㫖¶
明朝盡放紫宸朝¶
夜深飲散月初斜無限宫嬪亂揷花近侍媫妤先過水¶
遥聞隔岸喚船家¶
宫娥小小豔紅粧唱得歌聲遶畫梁緣是太妃新進入¶
座前頻賜小(一作/綵)羅箱¶
池心小様釣魚船入翫偏宜向晩天挂得綵帆教便放¶
急風吹過水門邊¶
<pb:KR4h0109_WYG_007-10b>¶
傍池居住有漁家収網揺船到淺沙預進活魚供日料¶
滿筐跳躍白銀花¶
秋晩(一作/曉)紅粧傍水行競将衣袖撲蜻蜓囘頭瞥見宫¶
中喚㡬度藏身入畫屏¶
御溝春水碧於天宮女尋花入内園汗濕紅粧行漸困¶
岸頭相喚洗花鈿¶
昭儀侍宴足精神玉燭抽看記飲廵倚賴識書為錄事¶
燈前時復錯瞞人¶
<pb:KR4h0109_WYG_007-11a>¶
後宫阿監裹羅巾出入經過苑囿頻承奉聖顔憂誤失¶
就中長怕内夫人¶
管絃聲急滿龍池宫女藏鈎夜宴時好是聖人親捉得¶
便将濃墨掃雙眉¶
宻室紅泥地火爐内人冬日晩相呼今宵駕幸池頭宿¶
排比椒房得暖無¶
三清臺近苑墻東樓檻層層映水紅盡日綺羅人度曲¶
管絃聲在半天中¶
<pb:KR4h0109_WYG_007-11b>¶
髙亭百尺立春(一作/當)風引得君王到此中床上翠屛開¶
六扇折枝花綻(一作檻/花初綻)牡丹紅¶
内人新(一作/承)寵賜新房紅粉泥窗遶畫廊種得海柑才¶
結子乞求自進與君王¶
翡翠簾前日影斜御溝春水浸成霞侍臣向晩隨天歩¶
共看池頭滿樹花¶
金碧闌干倚㟁邊捲簾初聽一聲蟬殿頭日午揺紈扇¶
宫女争來玉座前¶
<pb:KR4h0109_WYG_007-12a>¶
嫩荷香撲釣魚亭水面文魚作隊行宮女競來池畔立¶
(一作/看)傍簾呼喚勿髙聲¶
新翻酒令著詞章侍宴初開意却忙宣使近臣傳賜本¶
總教諸院遍抄将¶
畫船花舫總新粧進入池心近島傍松柏鏤忩楠木版¶
暖風吹過四圍香¶
西毬場裏打毬囘御宴先從苑内開宣索教坊諸伎樂¶
傍池催喚入船來¶
<pb:KR4h0109_WYG_007-12b>¶
年初十五最風流新賜雲鬟使上頭按罷霓裳歸院裏¶
畫樓雲閣總重修¶
春天睡起曉粧成隨侍君王觸處行畫得自家梳洗様¶
相憑女伴把來呈¶
寢殿門前曉色開紅泥藥樹間花栽君王未起翠簾捲¶
宫女更畨(一作又/發宫人)上直來¶
海棠花發盛春天㳺賞無時列御筵遶㟁結成紅錦帳¶
暖枝低拂畫樓船¶
<pb:KR4h0109_WYG_007-13a>¶
晩日宫人外按囘自牽驄馬出城隈御前接得髙义手¶
射得山雞喜(一作/且)進來¶
朱雀(一作/䗶)門髙苑外開毬場空濶浄(一作/沒)塵埃預排白¶
兎兼蒼狗等候君王按鶻來¶
㑹仙觀裏玉清壇新㸃宫人作女冠每度駕來羞不出¶
羽衣初著怕人看¶
老大初教作道人鹿皮冠子淡黄裙後宮歌舞全抛擲¶
每日焚香事老君¶
<pb:KR4h0109_WYG_007-13b>¶
法雲寺裏中元節又是官家降誕辰滿殿香花争供養¶
内園先占得鋪陳¶
酒庫新修近水傍撥醅初熟五雲漿殿前供御頻宣索¶
(一作/捜)進入花間一陣香¶
白藤籠搯白銀花閤子門開(一作/當)寢殿斜近被宫中知¶
了事每來隨駕使煎茶¶
金章紫綬選西班每每東頭近聖顔材藝足當恩寵别¶
只堪供奉一場閒¶
<pb:KR4h0109_WYG_007-14a>¶
安排竹柵與巴籬養得新生鵓鴿兒宣受内家教(一作/専)¶
餵飼花毛問著總皆知¶
内人深夜學迷藏遍遶花叢水㟁傍乗興忽(一作/或)來山¶
洞裏大家尋覓一時忙¶
小院珠簾著地垂院中排比不能(一作/相)知羡他鸚鵡能¶
言語牕裏偷教鸜鵒兒¶
島樹髙低約浪痕島中斜日已(一作/欲)黄昏樹頭未刻雙¶
飛鶴颺起晴空映水門¶
<pb:KR4h0109_WYG_007-14b>¶
　　　今補入宫詞三首¶
小雨霏微潤綠苔石闌紅杏傍池開一枝揷向金缾裏¶
捧進君王玉殿來¶
錦鱗躍水出浮萍荇草牽風翠帶横恰似金梭攛碧沼¶
好題幽恨寫閨情¶
鴛鴦瓦上忽然聲晝寢宫娥夢裏驚元是吾王金彈子¶
海棠窠下打流鶯(鴛鴦瓦上一首趙與時賔退録云/不知名李珣瓊瑶集以為王衍宫)¶
(人李玉/籌作)¶
<pb:KR4h0109_WYG_007-15a>¶
　　　晩步宣華舊苑　　　　　　宋范成大¶
喬木如山廢苑西古溝臨水静鳴池吏兵悉率更畨後¶
樓閣崔嵬欲暝時有露冷螢猶照草無風驚鵲自還枝¶
歸來更了程書債目眚昏花燭穂垂¶
　¶
　¶
　¶
　¶
<pb:KR4h0109_WYG_007-15b>¶
　¶
　¶
　¶
　¶
　¶
　¶
　¶
　全蜀藝文志巻七¶
