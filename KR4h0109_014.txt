# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.077529
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0109_WYG_014-1a>¶
欽定四庫全書¶
　全蜀藝文志巻十四　　　明　周復俊　編¶
　　詩¶
　　寺觀¶
　　　遊三學山　　　　　　　　隋僧智炫¶
秀嶺接重煙嶔岑上半天絶巖低更舉危峯斷復連側¶
石傾斜澗廻流㵼曲泉野荒青草凍春來白鳥傳樹錦¶
無機織猿鳴詎假弦葉宻風難度枝疎影易穿抱裘依¶
<pb:KR4h0109_WYG_014-1b>¶
閒沼策杖戯荒田遊心清漢表置想白雲邊榮名非我¶
願息意且蕭然¶
　　　遊梵宇三學寺　　　　　　　唐王勃¶
香閣披青磴琱臺控紫岑葉齊山路狹花積野壇深蘿¶
幌棲禪影松門聽梵音遽忻陪妙躅延賞滌煩襟¶
　　　𤣥武山聖泉(有序/)　　　　　　　王勃¶
　𤣥武山有聖泉焉浸淫歴數百千年乘巖泌湧接磴¶
　分流下瞰長江沙堤石岸咸古人遺迹也兹乃青蘋¶
<pb:KR4h0109_WYG_014-2a>¶
　緑芰紫苔蒼蘚遂使江湖思逺寤寐寄託既而崇巒¶
　左繞石壑前縈丹崿萬尋碧潭千頃松風唱響竹露¶
　熏空瀟瀟乎人間之難遇也方欲以林壑為夭厲琴¶
　罇為日用嗟乎古今同逝方深川上之悲少長同遊¶
　且盡山陰之樂盍題芳什共冩髙情詩得泉字韻曰¶
披襟乘石磴别籍宴深泉蘭氣薫山酌松聲韻野弦影¶
飄垂葉外香度落花前興洽林塘晚重巖起夕煙¶
　　　附和前韻　　　　　　　　明余子俊¶
<pb:KR4h0109_WYG_014-2b>¶
　予以左都御史成化丙午致政還青神丁未復召起¶
　為夏官卿情知衰病不能圖報竊聞孔門家法於義¶
　當不俟駕既而道出中江日且未晡因遊覽真靈觀¶
　次韻賦此以自見時乃夏之五月望前一日也¶
青鞵布襪陟層巔望道其如未及泉天近尋常塵不到¶
旬當十四月猶絃山花亂落空壇裏野鳥閒啼古觀前¶
老我重來應指日山靈鄭重䕶寒煙¶
　　　又和前韻　　　　　　　　　　楊春¶
<pb:KR4h0109_WYG_014-3a>¶
丹崖翠壁接雲巔𤣥武名山湧聖泉一水靜中拖緑黛¶
萬松深處響冰絃登臨恍訝崑崙頂倡和渾疑太華前¶
緬想昔人増感慨數聲啼鳥度晴煙¶
　　　望牛頭寺　　　　　　　　　　杜甫¶
牛頭見鶴林梯逕繞幽深春色浮山外天河宿殿陰傳¶
燈無白日布地有黄金休作狂歌老囘看不住心¶
　　　玉臺觀　　　　　　　　　　　前人¶
浩刼因王造平臺訪古遊綵雲蕭史駐文字魯恭留宫¶
<pb:KR4h0109_WYG_014-3b>¶
闕通三峽乾坤到十洲人傳有笙鶴時過北山頭¶
　　　暮登四安寺鐘樓寄裴十　　　　前人¶
暮倚髙樓對雪峯僧來不語自鳴鐘孤城返照紅將歛¶
近市浮煙翠且重多病獨愁常閴寂故人相見未從容¶
知君苦思緣詩痩大向交遊萬事慵¶
　　　題武擔寺西臺詩　　　　　　段文昌¶
秋天如鏡空樓閣盡玲瓏水暗餘霞外山明落照中鳥¶
行看漸逺松韻聽難窮今日登臨意多歡語笑同¶
<pb:KR4h0109_WYG_014-4a>¶
　　　同前　　　　　　　　　　　　姚向¶
開閣錦城中餘間訪梵宫九層連晝景萬象寫秋空天¶
半將身到江長與海通提擕出塵土曽是穆清風¶
　　　同前　　　　　　　　　　　　温㑹¶
桑門煙樹中臺榭造雲空眺聽逢秋興篇辭變國風坐¶
愁高鳥起笑指逺人通始媿才情薄躋攀繼韻窮¶
　　　同前　　　　　　　　　　　　陽汝¶
清浄此遒宫層臺復倚空偶(闕/)三伏外列席九霄中平¶
<pb:KR4h0109_WYG_014-4b>¶
視雲端路髙臨樹杪風自憐榮末座前日(闕/)池籠¶
　　　同前　　　　　　　　　　　李敬伯¶
臺上起凉風乘閒覽歲功自隨台席貴盡許羽觴同樓¶
殿斜暉照江山極望通賦詩思共樂俱得詠時豐¶
　　　同前　　　　　　　　　　　　姚康¶
松逕引清風登臺古寺中江平沙岸白日下錦川紅疎¶
樹山根淨深雲鳥跡窮自慚陪末席便與九霄通¶
　　　西蜀淨衆寺松溪八韻兼寄小筆崔處士¶
<pb:KR4h0109_WYG_014-5a>¶
　　　　　　　　　　　　　　　　鄭谷¶
松因溪得名溪吹答松聲繚繞能穿寺幽竒不在城寒¶
烟齋後散春雨夜中平染岸蒼苔古翹沙白鳥明燈分¶
僧影痩光徹客心清帶梵侵雲響和鐘擊石鳴淡烹新¶
茗爽暖泛落花輕此景吟難盡憑君畫入京¶
　　　渠州汧江寺　　　　　　　　　前人¶
退居瀟洒寄禪關髙挂朝簪浄室間孤島暫留雙鶴歇¶
五雲争放二龍門輕舟共泛花邊水野屐同登竹外山¶
<pb:KR4h0109_WYG_014-5b>¶
仙署金閨虛位久夜清應夢近天顏¶
　　　題凌雲寺　　　　　　　　　司空曙¶
春山古寺遶滄波石磴盤空鳥道過百丈金身開翠壁¶
萬龕燈焰隔煙蘿雲生客到侵衣濕花落僧禪覆地多¶
不與方袍同結社下歸塵世竟如何¶
　　　靈燈寺　　　　　　　　　　　薛能¶
莽莽空中稍稍登坐看迷濁變清澄須知火盡煙無益¶
一夜欄邊説向僧¶
<pb:KR4h0109_WYG_014-6a>¶
　　　武擔山寺　　　　　　　　　　蘇頲¶
武擔獨蒼然墳山下至泉鼈靈時共盡龍女事同遷松¶
栢銜哀處幡花種福田詎知留鏡石長與法輪圓¶
　　　利州北佛龕前重於去歲題處作　前人¶
重巖戴清美分塔起増標蜀守經塗處巴人作禮朝地¶
疑三界出空是六塵銷卧石鋪蒼蘚行藤覆綠條歲年¶
書有記非為學題橋¶
　　　渠州冲相寺　　　　　　　　　崔塗¶
<pb:KR4h0109_WYG_014-6b>¶
水流花謝兩無情送盡春風過楚城蝴蝶夢中家萬里¶
子規枝上月三更故園書動經年絶華髮春惟滿鏡生¶
自是不歸歸便得五湖煙浪有誰争(冲相寺渠州城四/十里乃定光佛道)¶
(塲此詩古老相傳是唐相崔塗僖宗時避亂至蜀所題/今無墨蹟存惟定光岩間有題云前進士崔塗由此間)¶
(眺翌日/乃歸)¶
　　　宿成都松溪院　　　　　　　　李洞¶
松持節操溪澄性一炷煙嵐壓寺隅翡翠鳥飛人不見¶
琉璃瓶貯水疑無夜聞子落真山雨曉汲波圓入畫圖¶
<pb:KR4h0109_WYG_014-7a>¶
塵擁蜀城抽鎻後此中猶夢在江湖¶
　　　題岳池縣集虛觀　　　　　　吕洞賓¶
青蛇煉影月徘徊夜静雲閑尚未來應是有人新換骨¶
暫留踪跡到天台¶
　　　留題飛雲道院　　　　　　　　前人¶
擕笻來此步飛雲踐滿賓堦緑蘚勻江上同歸共誰去¶
不堪囘首不逢人¶
偶乘青帝出蓬萊劒㦸峥嶸徧九垓我在目前人不識¶
<pb:KR4h0109_WYG_014-7b>¶
為留一笠莫沉埋¶
　　　凌雲寺二首　　　　　　　　　薛濤¶
聞説凌雲寺裡苔風髙日近絶纎埃横雲㸃染芙蓉壁¶
似待詩人寳月來¶
聞説凌雲寺裡花飛空繞磴逐江斜有時鎻得嫦娥鏡¶
鏤出瑤臺五色霞¶
　　　題仙居觀　　　　　　　偽蜀杜光庭¶
往歲真人朝玉皇四真三代住繁陽初開九鼎丹華熟¶
<pb:KR4h0109_WYG_014-8a>¶
繼躡五雲天路長烟鎻翠嵐迷舊隱池凝寒鏡貯秋光¶
時逢白鹿岩前往應許潛通不死鄉¶
　　　題鴻都觀　　　　　　　　　　前人¶
亡吳覇越已功全深隱雲林始學仙鸞鶴自飄三蜀駕¶
波濤猶憶五湖船雙溪夜月鳴寒玉衆嶺秋空歛翠煙¶
也有扁舟歸去興故鄉東望思悠然¶
　　　題都慶雲觀　　　　　　　　　前人¶
三仙一一駕紅鸞仙去雲閑逺古壇煉藥舊臺空處所¶
<pb:KR4h0109_WYG_014-8b>¶
掛衣喬木兩摧殘清風嶺接猿聲近白石溪涵水影寒¶
二十四峯皆古隱振纓長往亦何難¶
　　　聖母山祈雨詩(并序/)　　　　　宋潘洞¶
　靈池縣東山下有朱真人洞洞北岡嶺連屬逾二十¶
　里得褚聖女祠化跡尤異民咸事之予出宰之次月¶
　邑中苦旱於是潔誠薦禱希恩於二像之前曽未三¶
　日甘雨大㴻民欣其應式歌且忭仰荷明靈之垂祐¶
　作詩以記之¶
<pb:KR4h0109_WYG_014-9a>¶
錦里城東邑高原十六鄉江流分不到天雨降為常(益/部)¶
(十縣多引江水溉田咸為沃壤唯靈池/疏決不到須候天雨俗謂之雷鳴田)節及三春後晴¶
逾兩月强龍乖尋穴蟄魚困入泥藏樹影全虧緑苗姿¶
半吐黄耕夫皆慘戚市户亦蒼忙潛慮寃無雪深疑政¶
有傷推恩慙睿主引咎謝虛皇磬折真人宇星奔聖女¶
堂先時蠲玉饌隔夜浴蘭湯洞口焚香逺山椒作梵長¶
幽誠期必達𤣥應果旋彰雷振南峯下雲飛北嶺傍聲¶
稠喧竹塢勢迫瀉銀潢飃灑連三晝滂沱遍一方稻畦¶
<pb:KR4h0109_WYG_014-9b>¶
煙漠漠荷沼水泱泱物態涵優渥民情遂樂康洪施周¶
庶品餘潤浹他疆稔歲還堪待陰功詎可㤀明靈何以¶
報奮藻紀遺芳¶
　　　集海雲鴻慶院　　　　　　　　宋祁¶
地勝祠仍古春餘物徧華山雲時抱石佛雨不萎花嶺¶
挾樓梯峻巖牽殿墄斜淙谿雜環珮怪蔓走龍蛇趺¶
坐僧飛鉢香園客戱沙吾㳺真草草深意寄青霞¶
　　　再逰海雲寺作　　　　　　　　前人¶
<pb:KR4h0109_WYG_014-10a>¶
十里雲邊寺重驅千騎來天形歌野盡江勢讓山囘園¶
木濃成幄樓鐘近殷雷斜陽歸鞅促飛蓋冒輕埃¶
　　　遊昭覺寺　　　　　　　　　　范鎮¶
炎蒸無處避此地忽如寒松砌行無際石房禪自安鴛¶
鴦秋沼漲蝙蝠晚庭寛登眺見田舍衡茅半不完¶
　　　淨衆寺新禪院　　　　　　　　前人¶
金地四郊外一來煩慮攄凡逢似仙境鮮不屬僧居岸¶
緑見翹鷺溪清無隱魚殘陽已周覽欲去幾躊躇¶
<pb:KR4h0109_WYG_014-10b>¶
　　　新繁縣顯曜院　　　　　　　　梅摯¶
繡地縈囘寳勢長遍逰寧倦徙胡牀譯齋不顧幡風影¶
講席亂飛花雨香苔陣暗連僧榻古蕉旗低映佛窗凉¶
我來懶上東臺上目送霜楸感北堂(姚親松檟在院/東數里故云)¶
　　　和韻　　　　　　　　　　　　王益¶
梵宇蕭條白日長談空揮塵接藤牀雲章酷愛休詩麗¶
蓮柄慵思逺社香石髮雨梳雞苑寂風梭春織鷲山凉¶
刼灰心火銷平盡又聽鐘聲下講堂¶
<pb:KR4h0109_WYG_014-11a>¶
　　　留題重光寺羅漢院贈憲上人　　梅摯¶
人盡遊方證佛心師心無著外三乘蓮花結社薪吟逺¶
玉紙抄經舊價騰藥杵半和鈴索響茶煙輕共袖雲蒸¶
我來與話髙僧事冷笑支公學養鷹¶
　　　和　　　　　　　　　　　　　王益¶
曉剃吟髭雪半零海牕曽呪鉢龍醒蚤同西竺能持法¶
應笑南僧不㑹經雲氣晝閒侵塵柄蘚痕春老上銅瓶¶
近來禪觀都無語手指餘花滿寺庭¶
<pb:KR4h0109_WYG_014-11b>¶
　　　留題清凉院　　　　　　　　　王益¶
背倚青風面枕溪濡毫新向壁間題善根不斷金蓮合¶
淨界無塵水月齊㑹啓苾蒭真樂境花開薝蔔逺香畦¶
因思祖塔嘗遊處更在龍盤虎踞西(金陵有龍盤/虎踞城西偏)¶
　　　和　　　　　　　　　　　　　梅摯¶
一水明如罨畫溪清凉佳勝古標題香隨講雨天花爛¶
聲入幡風地籟齊暫到已能知覺路縱遊何必理禪畦¶
謝公公退多行樂五里鳴騶出縣西¶
<pb:KR4h0109_WYG_014-12a>¶
　　　送戴䝉赴成都玉局觀將老焉　　蘇軾¶
拾遺被酒行歌處野梅官柳西郊路聞道華陽版籍中¶
至今尚有城南杜我欲歸尋萬里橋水花風葉暮蕭蕭¶
芋魁徑尺誰能盡榿木三年已足燒百歲風狂定何有¶
羨君今作峩眉叟縱未家生執㦸郎也應世出埋輪守¶
莫欺老病未歸身玉局他年第幾人㑹待子猷清興發¶
還須雪夜去尋君¶
　　　護國寺詩　　　　　　　　　張天覺¶
<pb:KR4h0109_WYG_014-12b>¶
薄宦區區可歎嗟寂寥寒館過村家神錐豈向囊中出¶
寳劒聊憑醉後誇就禄勉持毛義檄讀書空滿惠生車¶
掩關不識青春好一夜狂風已落花¶
　　　外大父丞相初登科為雒縣主簿經攝垍窰鎮¶
　　　　稅官留詩䕶國寺中令狐監征録以見寄謹¶
　　　　再拜追和而記其後　　　　　何麒¶
傳翁遺墨剰咨嗟四海當年尚一家大老不為今日用¶
小詩徒遣後人誇興來思跨巴滇馬歸去方乘下澤車¶
<pb:KR4h0109_WYG_014-13a>¶
燕麥兔葵僧舍裏何如夢得訪桃花(此篇以和韻故兩/見不以共次為序)¶
　　　題雙流保國觀古栢　　　　　胡宗師¶
孔明廟前古栢竒此木氣象尤過之榦東髣髴煙焰起¶
鐵龍空駕焚一枝真人丹成何所適世傳乘鶴冲天飛¶
求詩道士心彌堅試聽一誦工曹詩¶
　　　清曉坐四天院　　　　　　　喻汝礪¶
杳杳天宇凉月墮星亦稀朝輝下簷隙逺色開林扉寂¶
坐無物役隱几或在斯曠焉耳目清擬覺形神歸混世¶
<pb:KR4h0109_WYG_014-13b>¶
迹若近抱冲心獨微故殿今幾年何人所摹規當時亦¶
姱哉作者良已罷快意取一好於身亮何私不知壯觀¶
地徒使來者悲坐頃又成昔安知今是非¶
　　　龍華大像蓋冀國夫人所作因成兩絶¶
　　　　　　　　　　　　　　　　　何耕¶
慧性元從戒定薫百花潭水浣僧裙箇中力量真超絶¶
故老尚傳娘子軍¶
生男箇箇欲如娘婦女軍中氣不揚試問争功瞋目士¶
<pb:KR4h0109_WYG_014-14a>¶
幾人能敵浣花娘¶
　　　普通山距府東十數里青州禪師洪杲道塲也¶
　　　　自龍華歸過之棟宇頺落僧徒鄙野良為可¶
　　　　惜是夜雨大作因書所聞所見為長韻¶
　　　　　　　　　　　　　　　　　前人¶
錦城之東山培塿突起伽藍壓山口入門氣象頗不凡¶
在昔規模定非茍黄絹碑詞著眼看(侯溥作碑記/本末頗詳)青州¶
老衲知名久自披榛徑結茅屋不剪霜鬢散蓬首市門¶
<pb:KR4h0109_WYG_014-14b>¶
有女奉巾盥衣械無花生穢垢(府娼道王從師落髪人/或譖之於王建建鞫之)¶
(竟無/他)至今一轉鶺鴒語(蜀人呼鶺鴒為連㸃㸃有問師/者云如何是連㸃㸃師云屈指)¶
(數不及既既/無蹤跡故云)散作諸方師子吼祖燈寂寞何人繼窣堵¶
岧嶤惟鬼守法席草長深沒膝僧榻屋穿光見斗似聞¶
占籍多衍沃(此山寺常住/田聞亦不薄)合選名緇振頺朽我來不覺¶
三歎息眼底盡空諸所有自開丈室掃塵坌聊寄門眠¶
憇奔走夢囘中夜雨鳴簷卧聽東風寒入牖曉來散步¶
轉山脊好語相呼聞野叟抽芒已見麥飜浪餅餌懸知¶
<pb:KR4h0109_WYG_014-15a>¶
香隴畆須㬰日影散林樾絢爛春光被花柳僕夫催歸¶
屢不應景物流連寧忍負出山騎馬更躊躇乘暇應須¶
重載酒¶
　　　青羊宫(按趙閲道成都記載宫乃老子/乘青羊降其地今有臺存焉)¶
　　　　　　　　　　　　　　　　　前人¶
一載官錦城咫尺望琳宫未始得得來正隨役役中今¶
朝弄晴雨䇿蹇隨春風頗愛意象古停驂小從容縹緲¶
百尺臺突起凌半空憑欄俯脩竹决眥明孤鴻信哉神¶
<pb:KR4h0109_WYG_014-15b>¶
仙宅不受塵垢䝉稽首五千言衆妙一以通靜觀萬物¶
理豈假九轉功區區立訓詁亦哂河上公癡人慕羽化¶
心外乘鴻濛要騎白鶴背往訪青羊蹤¶
　　　暇日與陳楚材遊四天王寺見五髻文殊畫像¶
　　　　于廡下剥落可惜遂以告羅宗約參議遷之¶
　　　　正法禪院俾長老惠公龕而祠之為詩十四¶
　　　　韻書其事　　　　　　　　　前人¶
陳侯招我古寺行破椽老瓦煩枝撑丹青巨壁置廡下¶
<pb:KR4h0109_WYG_014-16a>¶
大士五髻彯華纓旁風上雨塵土集意象落莫無光晶¶
近前諦視乃名筆妙處不減本與瓊(成都名畫多張/南本范瓊之筆)惜¶
哉此地非所託走卒嘈雜兒童輕西鄰塔廟頗雄偉彌¶
天老惠新主盟撞鐘擊鼔五千指分坐豈無三尺楹何¶
人堪作不請友參謀行解俱圓明從容試以語二士曰¶
此甚易非難成便從游戯出三昧各借一臂相扶擎騰¶
空似赴逺公約散花如入維摩城都人改觀香火肅雨¶
淚膜拜争投誠主人更存好看客永為道伴終生平莫¶
<pb:KR4h0109_WYG_014-16b>¶
言有我不須你留取眉毛遮眼睛¶
　　　登道觀　　　　　　　　　　　張浚¶
蒼髯野褐予甚古蘿月桂風誰為貧當戸蛟龍森漢栢¶
隔江鷄犬隱秦人好山如畫能留客寳鼎藏丹不計春¶
更上高亭問𤣥鶴莫教詩眼有纎塵¶
　　　逰三井觀　　　　　　　　　陸㳺¶
三井舊知名暇日偶一訪棟宇壞欲盡基址尚閎壯畫¶
墻皆國工煙雲儼天仗旌旄亞戈㦸佩玉雜弓韔太平¶
<pb:KR4h0109_WYG_014-17a>¶
實傑作筆落九天上吳生名擅世睥睨未肯讓規模逺¶
有考意象豪不放最竒老癯僊骨立神愈王石格雖少¶
怪用筆亦跌宕兩姝淡蛾眉非復火食狀塵埃久侵蝕¶
風雨無蓋障好事未易逢寧能久亡恙雍洛刼灰餘妙¶
迹盡凋喪斯遊恐難繼佇立増悽愴¶
　　　觀華嚴閣萬僧㑹齋　　　　　　前人¶
拂劒當年氣吐虹喑嗚坐覺朔庭空早知壯志成癡絶¶
悔不藏名萬衲中¶
<pb:KR4h0109_WYG_014-17b>¶
　　　飯昭覺寺抵暮乃歸　　　　　　前人¶
自墮黄塵每慨然擕兒蕭散亦前緣聊憑方外巾盂淨¶
一洗人間匕箸羶静院春風傳粥鼔畫廊晚雨濕茶煙¶
潛光寮裏明牕下借我逍遥過十年¶
　　　謁凌雲大像　　　　　　　　　前人¶
出郭尋幽山色新徑呼艇子載煙津不辭疾步登高閣¶
却欲今生識偉人泉鏡正涵螺髻綠浪花不犯寳趺塵¶
始知神力無窮盡丈六黄金果小身¶
<pb:KR4h0109_WYG_014-18a>¶
　　　光相寺　　　　　　　　　　范成大¶
峯頂四時如大冬芳花芳草春自融苔痕新晞六月雪¶
木勢舊偃千年風雲物為人布世界日輪同我行虛空¶
浮生元自有超脱地上可憐悲攓蓬¶
　　　曉詣三井觀　　　　　　　　　前人¶
路轉市聲逺寛閒古城東適從紅塵來忽入蒼煙叢槿¶
心傾濃露芋葉飜微風秋陽澹籬落殘暑不必攻野老¶
熟睡𧺫日髙首如蓬官身騎官馬君應笑龍鍾¶
<pb:KR4h0109_WYG_014-18b>¶
　　　題鶴鳴化上清宫　　　　　　　文同¶
秘宇壓孱顏飛梯上屈盤清流抱山合喬樹夾雲寒地¶
古芝英折嵒秋石乳乾颷輪遊底處獨自立層壇¶
　　　青山丈人觀　　　　　　　　　前人¶
羣峯垂碧光下擁岷僊家神皇被金巾坐領五帝衙威¶
靈攝真境俗語不敢譁精心叩殊庭翹首仰紫華願言¶
佩仙籙畢世驅塵邪循奉蘂珠戒期之飛太霞¶
　　　蒼溪山寺　　　　　　　　　　前人¶
<pb:KR4h0109_WYG_014-19a>¶
正午風色髙遂泊蒼溪縣層崖抱林木有寺藏葱蒨出¶
船步危磴隂宻頗縈轉上到金僊家緣空列臺殿修篁¶
間疎桐坐覺炎暑變老僧曉經論言語何貫穿引我上¶
髙閣䦨下俯江面寥寥百里内山水盡竒觀誰謂羇旅¶
中所見皆所願汀州白鳥聚井邑青煙散樂此暮㤀歸¶
踈鐘起嵓畔徙倚下松門尚怪舟人喚¶
　　　資州路東津寺　　　　　　　范祖禹¶
山行無晨暮日暝崖谷昬哀猿落客淚永路驚旅魂憑¶
<pb:KR4h0109_WYG_014-19b>¶
陵高山巔俯視大江奔廻環島嶼合縈轉洲渚屯行雲¶
赴楚天飛鳥下蜀門地遐怪物聚寺古深殿存憶昔李¶
氏末煙塵暗中原姦雄競草竊割據穹海根干戈百年¶
後見此敗屋垣我來屬清秋登覽無俗喧山深虎豹歸¶
水静蛟鼉騫臨風獨笑叱浩蕩欲飛飜¶
　　　逰長松寺宿石門僧舍以石門霜露白為韻得¶
　　　　露字　　　　　　　　　　　楊甲¶
疾風吹輕衣駕我雲脊路人間一囘首驚絶不敢顧烏¶
<pb:KR4h0109_WYG_014-20a>¶
投虛無底渺渺不知處蜂窠蟻丘垤與世同所鶩試看¶
一蒼莽誰有不平慮尚憐野僧屋佛面荒苔蠧斷崖劃¶
牙吻洶洶崩石怒我來得竒觀拄杖叩巖樹青山有驕¶
色欲回俗容步平生二三子慰我一相遇娟娟松間月¶
幽夕亦可度夜闌更小語風逼遺響去酌君無多酒繼¶
以木蘭露¶
　　　登安福浮屠以高標跨蒼天為韻得跨字¶
　　　　　　　　　　　　　　　　　前人¶
<pb:KR4h0109_WYG_014-20b>¶
誰能於虛空千仞擢脩架層梯髙寥寥可歴不可跨疑¶
從地上湧幻手聊一化飛龍送千柱雷雨天一借巍巍¶
大勝妙突兀此其亞道人豈澄觀佛事了閒暇指揮三¶
百尺斤斧隨叱咤當時奮赤手意闊已遭罵後來見竒¶
特世眼一驚詫塹山作平地海闊梁可駕哀哉耳目陋¶
未信猶疑嚇凌高更囘首落日在雲罅蒼蒼野浮樹漠¶
漠水分汊悲凉豪傑窟野冡埋王伯百年眼前是俛仰¶
閲榮謝惟當快飲酒醉聽風鈴夜¶
<pb:KR4h0109_WYG_014-21a>¶
　　　宿安静觀　　　　　　　　　　前人¶
青山轉龍脊矯首西南天上有仙人祠臺殿飛後前下¶
見雲雨興樹色暗平川仙人兩黄鵠一去無歸年向來¶
道上屨人著幾何錢一朝聞羽化悵望空流涎却揮囊¶
中金瓦礫來投捐巖巖化金碧香火通雲煙人間萬事¶
爾旦暮有愚賢而况争奪場轉手分媸妍仙人一囘首¶
破隴與荒阡紛紛不足道哀此區中緣石泉㵼幽澗意¶
寂不肯傳夜聞松風露起坐心寥然¶
<pb:KR4h0109_WYG_014-21b>¶
　　　朱真人祠　　　　　　　　　　前人¶
一濯巖下溪再拜巖中庭清風蕭然來吹我衣上腥仙¶
人芙蓉冠乘月下雲軿山空雜佩響静夜朝百靈似聞¶
客欲去小語猶丁寧肅肅上松栢急以兩耳聽寂寥古¶
壇外但掛斗與星天明恐是夢恍惚遺心形去飲石上¶
水再讀幽人銘青山無行迹露雨松冥冥¶
　　　游呪土寺西臺　　　　　　　　蒲瀛¶
偶到城西寺人言呪土墳夕陽臺半出秋草徑才分地¶
<pb:KR4h0109_WYG_014-22a>¶
下無紅粉天邊有碧雲徘徊追往事風急葉紛紛¶
　　　夏日過莊嚴寺僧索詩為留三絶拉舍弟同賦¶
　　　　　　　　　　　　　　　　晁公休¶
十里溪橋梵宇新那知陌上漲紅塵老僧苦欲題新句¶
認取維摩是故人¶
病起支離倚痩筇幅巾芒屩竹陰中聞蟬大有新秋意¶
一扇清凉一榻風¶
機杼聲中禾稻肥疇𤓰區芋緑成畦田家樂事今如許¶
<pb:KR4h0109_WYG_014-22b>¶
何日邊城息鼓鼙¶
　　　雲安玉虛觀南軒感事偶書五首¶
　　　　　　　　　　　　　　　　杜東之¶
二儀設爐冶四山塞氛煙豈惟草木焦坐恐土石燃巴¶
峽再不登逡巡又無年流殍竟何歸卒死填溝淵哆吻¶
魏佛貍積粟窺淮壖僥倖逄水旱乘飢擾吾邊小人不¶
及夕妄憂杞國天敢謂赫赫楚而無蒍賈賢¶
古觀久荒凉寂然外人境草木既蓁蕪風雨亦頽隕我¶
<pb:KR4h0109_WYG_014-23a>¶
來一糞除地淨窗為迥晨光散桐陰夕照落栢影置以¶
六尺牀度此三伏永終朝饜清凉半夜或凄冷客至共¶
浮瓜睡餘獨煮茗遙聞斗筲兒争奪沸蛙黽街頭米價¶
昻汲井費縻綆對我脱粟盤徐餐休祝鯁¶
穉梧殖歲首擢起青琅玕其葉大如掌其陰勻若攤弱¶
幹尋丈展氣已雲霄干期之四五載定足容栖鸞我老¶
無定居僦屋蝸螺跧平生輞川宅面勢胸中盤何當遂¶
誅茆中庭十步寛非無松栢堅未易蒼龍摶種此南窗¶
<pb:KR4h0109_WYG_014-23b>¶
下醉眠風雨寒¶
嗟余何不辰備極生人凶偶全摺脅范屢脱南冠鍾再¶
醮亦何為孫枝發枯桐鬼猶果求食寧吐殺與豐兩兒¶
如我長無田學圃農鄭忽敢辭昏冗食哀乃翁兹外尚¶
難言二女累喬公荆笄嫁不售誰論德與容㓜也抱竒¶
疾比歲日尫癃亦既就膏肓二豎不可攻而我事奔走¶
過家如狂風豈無浹旬留奈此旦夕舂吞酸一執手别¶
去猶飛蓬心知不再見衰淚紛無從書來報哀訃齎恨¶
<pb:KR4h0109_WYG_014-24a>¶
歸蒼穹莫聞忍死言藁𦵏蓮花宫為父我安忍為兒汝¶
何逢興言一及此鏃刃戕心胷¶
念我蓄一櫛間關走西東擕持三十年出處靡不同朝¶
梳帶殘月暮理含清風户樞既日運何由生蠧蟲今晨¶
無故折脆響猶春葱物理有定數吾生得無窮即事感¶
百慮撫躬悲一翁空囊乏賸鐵閙市多良工鸞膠隨渺¶
茫秋扇慚初終從渠老齒豁稱我醉顱童¶
　　　至自雲安題淨戒院二首　　　　前人¶
<pb:KR4h0109_WYG_014-24b>¶
山口出雲鳩喚雨三月巴山蒸溽暑濁流來作虎眼文¶
一葉孤舟命如縷道傍綠樹清陰凉中有金仙古道塲¶
去家纔餘二百里且復看此青篔簹出門滿目傷羇旅¶
歸舍還煎碎兒女欲問闍黎借榻眠卧對龕燈淡無語¶
麥芒焦桑椹紫田家夫婦忙欲死死蠶入簇麥登塲夫¶
婦飽煖孰可當道傍書生空有婦不蠶而衣真汝負功¶
名富貴老不來書劒風塵一生悞何時即買百株桑身¶
耕婦織策最良董生莫厭徴租吏蘇子無由黒貂敝¶
<pb:KR4h0109_WYG_014-25a>¶
　　　題草堂寺　　　　　　　　　　前人¶
草堂禪寺北山陲想見鳴騶入谷時猿鶴如懷海鹽令¶
魚龍猶護紹興碑排岩樹老秋來早上殿僧稀曉散遲¶
我亦於今抗塵土臨風慚讀孔璋移¶
　　　題西門外筰橋下觀音院　　　　仲昻¶
雨砌風亭長緑苔壁間題字半塵埃城南蕭寺無人跡¶
幾度曽因送客來¶
　　　遊定林院　　　　　　　　　岑象求¶
<pb:KR4h0109_WYG_014-25b>¶
野濶蓮宫逈樓臺半倚山地連巴峽近門對漢溪灣柏¶
徑松煙濕岩房雨蘚斑白雲邀客至明月伴僧閒經梵¶
喧譁外香燈杳靄間勝遊成邂逅危構喜躋攀世路長¶
何極塵心久欲還輶車正催發緩步出重關¶
　　　逰金泉觀　　　　　　　　　　李宏¶
昔時謝女昇天處此日遺蹤尚宛然蟬蜕舊衣留石室¶
龍飛勝地湧金泉碑書故事封蒼蘚殿寫真容鏁翠煙¶
薄暮松巔聽鶴唳猶疑髣髴是神仙¶
<pb:KR4h0109_WYG_014-26a>¶
　　　下岩寺　　　　　　　　　　　郭印¶
雲安欣反境小刹為徘徊殿閣隨岩轉軒窗向水開僧¶
雖持鉢出客自艤舟來欲往無留計幽懷亦暢哉¶
　　　過𤣥天觀　　　　　　　　　明定園¶
福地喜重來登臨亦快哉蓬壺連海島雲洞隔塵埃羽¶
客乘鸞去仙人駕鳳囘談𤣥閒坐久欲去且徘徊¶
　　　題𤣥天觀　　　　　　　　　張三丰¶
等門釣罷海中鰲一笑歸來祖晉陶花吐碧桃春正好¶
<pb:KR4h0109_WYG_014-26b>¶
笋抽翠竹葉還高心懷鳳闕龍鱗㑹身寓龜城馬足勞¶
何必終南論捷徑宦情於我似鴻毛¶
　　　吳永齡千户許載酒請州佐秦侯及諸友遊西¶
　　　　岩寺久不踐約秦以詩戯速之依韵同作¶
　　　　　　　　　　　　　　　　吳伯通¶
瑪瑙古城北禪房倚嶔巖俯瞰萬里江仰蔭千年杉我¶
昔乘槎行遙望石壁巉青雲路正長蘿徑無緣芟今將¶
航宦海興動東征帆聞君有成約速客勞飛函中宵起¶
<pb:KR4h0109_WYG_014-27a>¶
待旦秣馬催羈銜言馬出自食大笑將軍饞坦坦秦大¶
夫嘲詩屢題緘調髙更寡和情至元非詀¶
　　　宿玉蟾寺　　　　　　　　　吳廷舉¶
川北湖南一水通生涯半寄祝融峯此身尚逐雲來往¶
又掛玉蟾山上松¶
　　　過千佛巖和察罕亷訪韻　　　劉成穆¶
丹壁蒼巖青鐵楹巖頭古溜苔蘚生千年刻畫魚龍擁¶
白日陰冥麋鹿行金草細揺蘿洞冷玉魚横過石梁清¶
<pb:KR4h0109_WYG_014-27b>¶
臨流古樹看心折野寺殘碑月二更¶
　¶
　¶
　¶
　¶
　¶
　¶
　全蜀藝文志巻十四¶
