# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:32.961769
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷八
<pb:KR4h0109_WYG_008-1a>¶
欽定四庫全書¶
　全蜀藝文志巻八　　　　明　周復俊　編¶
　　詩¶
　　　江山上　附　池沼　堤堰　橋梁¶
　　　　登蛾眉山　　　　　　　　唐李白¶
蜀國多仙山峨眉邈難匹周流試登覽絶怪安可¶
悉青㝠倚天開彩錯疑畫出泠然紫霞賞果得錦囊¶
術雲間吟瓊簫石上弄寳瑟平生有微尚歡笑自此畢¶
<pb:KR4h0109_WYG_008-1b>¶
烟容如在顔塵累忽相失倘逢騎羊子擕手凌白日¶
　　　觀元丹丘坐巫山屏風　　　　　前人¶
昔逰三峽見巫山見畫巫山宛相似疑是天邊十二峯¶
飛入君家綵屏裏寒松蕭颯如有聲陽臺微茫如有情¶
錦衾瑶席何寂寂楚王神女徒盈盈盈盈咫尺如千里¶
翠屏丹崖粲如綺蒼蒼逺樹圍荆門歴歴行舟泛巴水¶
水石潺湲萬壑分烟光草色俱氲氛溪花笑日何時落¶
江客聼猿㡬嵗聞使人對此心緬邈疑入嵩丘夢綵雲¶
<pb:KR4h0109_WYG_008-2a>¶
　　　荆門浮舟望蜀江　　　　　　　前人¶
春水月峽來浮舟望安極正見桃花流依然錦江色江¶
色渌且明茫茫與天平逶迤巴山盡揺曳楚雲行雪照¶
聚沙雁花飛出谷鸎芳洲却已轉碧樹森森迎流目浦¶
煙夕揚㠶海月生江陵識遥火應到渚宫城¶
　　　陪李七司馬皂江上觀造竹橋　　杜甫¶
伐竹為橋結構同褰裳不涉往來通天寒白鶴歸華表¶
日落蒼龍見水中顧我老非題柱客知君才是濟川㓛¶
<pb:KR4h0109_WYG_008-2b>¶
合懽却笑當時事驅石何時到海東¶
　　　　任慥渠堰志云九㫒口堰其源出于皂江至¶
　　　　郫之柵頭别流為温江口曰九㫒口者實兩¶
　　　　江之滙也晏公類要云鄩江一名皂里今在¶
　　　　新津㫒音恭¶
　　　野望　　　　　　　　　　　　前人¶
西山白雪三城戍南浦清江萬里橋海内風塵諸弟隔¶
天涯涕淚一身遥唯将遲暮供多病未有㳙埃答聖朝¶
<pb:KR4h0109_WYG_008-3a>¶
跨馬出郊時極目不堪人事日蕭條¶
　　　　野望詩西山白雪三奇戍南浦清江萬里橋¶
　　　　按唐地里志彭州導江縣有三奇戍韋臯傳¶
　　　　云遣大将陳垍等出三奇西南備邊錄所謂¶
　　　　三奇營也一本作三年趙氏本作三城當從¶
　　　　舊本作三竒戍為是李氏云老杜讀書破萬¶
　　　　巻不曽盡見所讀之書則不能盡注其間又¶
　　　　用方言如岸溉土銼乃黔蜀人語湏是博聞¶
<pb:KR4h0109_WYG_008-3b>¶
　　　　多識¶
　　　野望因過常少仙　　　　　　　前人¶
野橋齊度馬秋望轉悠㢤竹覆青城合江從灌口來入¶
村樵徑引嘗果栗皺開落盡髙天日幽人未遣廻¶
　　　春日江村　　　　　　　　　　前人¶
種竹交加翠栽桃爛漫紅經心石鏡月到面雪山風赤¶
管隨王命銀章付老翁豈知牙齒落名玷薦賢中¶
　　　奉觀嚴鄭公㕔事岷山沲江畫圖十韻¶
<pb:KR4h0109_WYG_008-4a>¶
　　　　　　　　　　　　　　　　　前人¶
沲水臨中座岷山到北堂白波吹粉壁青嶂插雕梁直¶
訝杉松冷兼疑菱荇香雪雲虛㸃綴沙草得微茫嶺雁¶
隨毫末川蜺飲練光霏紅洲蘂亂拂黛石蘿長暗谷非¶
闗雨丹楓不為霜秋成𤣥圃外景物洞庭傍繪事功殊¶
絶幽襟興激昻從來謝太傅丘壑道難忘¶
　　　閬水歌　　　　　　　　　　　前人¶
嘉陵江色何所似石黛碧玉相因依正憐日破浪花出¶
<pb:KR4h0109_WYG_008-4b>¶
更復春從沙際歸巴童蕩槳欹側過水鳥銜魚來去飛¶
閬中勝事可腸斷閬州城南天下稀¶
　　　偶宴西蜀摩訶池　　　　　　　暢甫¶
珍木鬰清池風荷左右披淺觴寧及醉慢舸任從移䕃¶
林簟光冷照流簮影欹胡為獨羈者雪涕向漣漪¶
　　　晦日益州北池陪宴　　　　　司空曙¶
臨泛從公日仙舟翠幕張七橋通碧水雙樹接花塘玉¶
燭収寒氣金波隠夕光野聞歌管思水静綺羅香逰騎¶
<pb:KR4h0109_WYG_008-5a>¶
縈林逺飛橈截岸長郊原懐灞滻陂漾寫江黄常侍傳¶
花詔偏裨問羽觴豈令南峴首千載播餘芳¶
　　　題龍華山　　　　　　　　　　郭震¶
昔年曾到此山囘百鳥聲中酒一盃最好寺邊開眼處¶
段文昌有讀書臺(出古今/詩話)¶
　　　富順監中巖　　　　　　　　岑象求¶
瀟灑監城隈聊驅俗駕囘世塵飛不到山色翠成堆¶
　　　嘉陵江　　　　　　　　　　　薛逢¶
<pb:KR4h0109_WYG_008-5b>¶
借問嘉陵江水湄百川東去爾西之但教清淺清流在¶
天路朝宗㑹有期¶
　　　登郡前山　　　　　　　　　羊士諤¶
洛陽歸客滯巴東處處山櫻雪滿叢峴首當時為風景¶
豈将官舍作池籠¶
　　　逰西湖　　　　　　　　　　　房琯¶
髙流纒峻隅城下緬丘墟决渠信浩蕩潭島成江湖結¶
宇依囘渚水中還可居三伏氣不蒸四達暑自徂¶
<pb:KR4h0109_WYG_008-6a>¶
　　　雲頂山　　　　　　　　　　王擁¶
五色琉璃白晝寒當年佛脚印旃檀藕絲織出三衣妙¶
貝葉經傳一偈難夜看聖燈紅菡萏曉驚飛石碧琅玕¶
更聞鸚鵡因緣塔八十山僧試説看¶
　　　金鷄闗六言　　　　　　　　　姚孳¶
邛筰兩闗壁峙蔡蒙四面屏開雲捧峨眉月出江滚平¶
羌雪來¶
　　　南昌灘(在逹/州)　　　　　　　　　元稹¶
<pb:KR4h0109_WYG_008-6b>¶
渠江明浄峽逶迤船到名灘拽&KR1850;遲櫓叟動揺妨作夢¶
巴童指㸃笑吟詩畬餘宿麥黄山腹日背殘花白水湄¶
物色可憐心莫恨此行都是獨行時¶
　　　劒門　　　　　　　　　　　李商隠¶
峭壁横空限一隅劃開元氣逹洪樞梯航百貨通邦計¶
鍵閉諸蠻屏帝都西蹙犬戎威北狄南吞荆郢制東吴¶
千年管鑰誰鎔範只自先天造化爐¶
　　　錦江春望　　　　　　　　　　髙駢¶
<pb:KR4h0109_WYG_008-7a>¶
蜀江波影碧悠悠四望烟花匝郡樓不㑹人家多少錦¶
春來盡掛樹梢頭¶
　　　石斛山曉望寄李侍郎(一作斛/石山)　　薛濤¶
曦輪初轉照仙扃旋擘煙嵐上杳㝠不得𤣥暉同指㸃¶
天涯蒼翠漫青青¶
　　　石斛山書事　　　　　　　　　前人¶
王家山水畫圗中意事都盧粉墨容今日忽登虛境望¶
步揺冠翠一千峯¶
<pb:KR4h0109_WYG_008-7b>¶
　　　逰青城山六言　　　　　　　　李真¶
春凍曉羈露重夜寒幽枕雲生豈是與山無素丈人著¶
帽相迎¶
　　　題丹景山金華宮　　　偽蜀太后徐氏¶
碧煙紅霧漾人衣宿露蒼苔石徑危風巧解吹松上曲¶
蝶嬌頻採臉邊脂同尋僻境思擕手暗指遥山學畫眉¶
好把身心清浄處角冠霞帔事希夷¶
　　　丹景山　　　　　　　　　太妃徐氏¶
<pb:KR4h0109_WYG_008-8a>¶
丹景山頭宿梵宫玉輪金輅駐遥空軍持無水注寒碧¶
蘭若有花開晩紅武士盡排青嶂下内人皆在講筵中¶
我家帝子傳王業積善終期四海同¶
　　　漢州三學山看聖燈　　偽蜀太后徐氏¶
䖍禱逰魂境元妃夙志同寳香焚静夜銀燭炫遼空泉¶
潄雲根月鐘敲樹杪風印金標聖迹飛石顯神功偶望¶
天涯極臨看日脚紅猿來齋室上僧集講筵中頓覺超¶
三界渾疑證六通願成脩偃事社稷保延洪¶
<pb:KR4h0109_WYG_008-8b>¶
　　　漢州三學山看聖燈　　　　太妃徐氏¶
聖燈千萬炬旋向碧雲生細雨瀝不暗好風吹更明磬¶
敲金地響僧唱梵天聲若説無心法此光如有情¶
　　　殘冬客次資陽江　　　　　　　王巖¶
淡雲殘雪簇江天策蹇遲囘客興闌持鉢老僧來咒水¶
倚船商女待搬灘沙翹白鷺非真静竹映繁梅奈苦寒¶
阮籍莫嗟岐路異舊山溪畔有漁竿¶
　　　過摩訶池(二首/)　　　　　　　　宋祁¶
<pb:KR4h0109_WYG_008-9a>¶
十頃隋家舊鑿池池平樹盡但囘隄清塵滿道君知否¶
半是當年濁水泥¶
池邊不見帛闌船麥壠連雲樹繞天百嵗興衰已如此¶
争教東海不為田¶
　　　春日出浣花　　　　　　　　　前人¶
側盖天長蕩曉霏暖風才滿使君旗水通江渚容魚樂¶
草徧山梁報雉時場雨滅塵盤馬疾樓雲礙曲進觴遲¶
少陵宅畔吟聲歇(杜子美宅在/浣花溪上)栁碧梅青欲向誰¶
<pb:KR4h0109_WYG_008-9b>¶
　　　憶浣花泛舟　　　　　　　　　前人¶
早夏清和在晴江㳂泝時岸風揺鼓吹波日亂旌旗醉¶
帟牽湘蔓㳺鬟撲絳蕤樹來驚浦進山失悟舟移雅俗¶
西南盛歸軺東北馳此歡那復得抛恨寄天涯¶
　　　避暑江瀆池　　　　　　　　　前人¶
溪淺容篙短舟移覺岸長烟稠芰荷葉霞熱荔支房枝¶
疉三撾皷杯寒十饋漿便成逃暑醉官事底相妨¶
　　　房公西湖　　　　　　　　　　蘓轍¶
<pb:KR4h0109_WYG_008-10a>¶
酒壓郫筒憶舊酤花傳丘老出新圖北行真勝成都尹¶
直為房公百頃湖¶
　　　錦江思　　　　　　　　　　　李新¶
獨詠滄浪古岸邊牽風栁帶綠凝煙得魚且斫金絲鱠¶
醉折桃花倚釣船¶
　　　合江舟中作　　　　　　　　晁公遡¶
雲氣昏江樹春流沒釣磯如何連夜漲似欲送人歸亂¶
石水聲急片帆風力微舟師且停櫓白鷺畏人飛¶
<pb:KR4h0109_WYG_008-10b>¶
　　　沱江　　　　　　　　　　　劉望之¶
尚勝三年謫終慙萬里馴極知行路澁可忍在家貧嵗¶
晩沱江綠雲深錦樹新相思肯如月夜夜只隨人¶
　　　浣花溪　　　　　　　　　　　馬俌¶
浣花溪邊濯錦裳百花滿潭溪水香竇奩散盡有霜㦸¶
草秣匹馬不可當當時濯衣只偶爾豈似取履張子房¶
烈烈遽見蔽此蜀䘮亂懐爾徒悲傷年年春風媚楊栁¶
綵纜㛪姌雲霞張溪邊逰冶紅粉娘了不識字空悠颺¶
<pb:KR4h0109_WYG_008-11a>¶
採花蕩槳不歸去暮隔煙水眠幽芳¶
　　　靈泉山中　　　　　　　　　　楊甲¶
何處長松寺雨花雲外臺山從百曲轉路入九闗囘老¶
檜成龍盡殘柯借鶴來人間斤斧亂風壑夜聲哀¶
　　　寒食逰學射山　　　　　　　　前人¶
疾風吹沙天茫茫日落未落原野黄山空無人不碌碌¶
路長馬饑不齧足荒臺古林翳雲族何人刳嵒縛層屋¶
當時萬騎填山谷至今拾寳多遺鏃故國山川愁逺目¶
<pb:KR4h0109_WYG_008-11b>¶
人世悲歡風雨速凌髙舉酒天為蹙手攀巖木扣雲木¶
何人唱我淒凉曲興亡一眼冥𠖇綠野水平蕪飛雁鶩¶
　　　富順西湖　　　　　　　　　　程驤¶
春風楊栁早藏鴉秋水芙蕖晩著花細數一年湖上景¶
天涯行客忽思家¶
　　　逰大隋山　　　　　　　　　　郭印¶
我聞大隋名夢寐猶記錄得檄天彭道喜氣知可掬出¶
城六十里崎嶇轉江曲山門忽斗上危步倚筇竹崩石¶
<pb:KR4h0109_WYG_008-12a>¶
帶煙雲異草羅澗谷寂鳥下窺人纍猿時掛木路窮纔¶
見寺金碧煥雙目祖師古定光燈冷無人續開公生異¶
世大事如付囑僧言山長隂朝暮雲容蹙兹辰為我晴¶
疊岫堆濃綠虛閣倚秋風一洗塵土俗舉手揖丹景横¶
身跨白鹿十年勞問訊親到心始足坐久燭漸微借榻¶
雲間宿山寒寐不成忩外泉鳴玉¶
　　　岑公洞　　　　　　　　　　　前人¶
岑公來避世甲子十周年(隋末/居此)夏屋虛岩豁神芝結乳¶
<pb:KR4h0109_WYG_008-12b>¶
懸木喬從古種香杳至今傳(寄香與客人/事見本傳)學道能堅忍¶
何人不得仙¶
　　　摩訶池(梁蕭摩/訶所濬)　　　　　　　　陸㳺¶
摩訶古池苑一過一消魂春水生新漲煙蕪沒舊痕年¶
光走車轂人事轉萍根猶有宮梁燕銜泥入水門(蜀宮/中舊)¶
(泛舟入此池曲折十餘里今府/後門雖已為平陸然猶號水門)¶
　　　夏日過摩訶池　　　　　　　　前人¶
烏帽翩翩白紵輕摩訶池上試閒行淙潺野水鳴空苑¶
<pb:KR4h0109_WYG_008-13a>¶
寂歴斜陽下廢城縱轡迎凉看馬影袖鞭尋句聽蟬聲¶
白頭散吏元無事却為興亡一愴情¶
　　　離堆行(沿江有兩崖中斷相傳秦李太守鑿此/以分江水又傳李鏁孽龍于潭中今有)¶
　　　(伏龍觀在潭上蜀旱支江水涸即遣官致祭壅/都江水以自足謂之攝水無不應民祭賽者率)¶
　　　(以羊嵗殺/四五萬計)　　　　　　　　　范成大¶
殘山狠石雙虎卧斧跡鱗皴中鑿破潭淵油油無敢唾¶
下有猛龍跧鐵鏁自從分流注石門西州秔稻如黄雲¶
刲羊五萬大作社春秋伐鼔蒼煙根我昔官稱勸農使¶
<pb:KR4h0109_WYG_008-13b>¶
年年來激西江水成都火米不論錢絲管相隨看蠶市¶
欵門得得酹清尊椒漿桂酒刪羶葷妄欲一語神豈聞¶
更願愛羊如愛人¶
　　　戲題索橋(陸㳺詩度索臨千/仞梯山躡半空)　　　前人¶
織簟匀鋪面排繩彊架空染人髙曬帛獵戸逺張罿薄¶
薄難承雨翻翻不受風何時将蜀客東下看垂虹¶
　　　再題青城山　　　　　　　　　前人¶
萬里清逰不暇慵雙旌換得一枝筇來從井絡直西路¶
<pb:KR4h0109_WYG_008-14a>¶
上到江源第一峯海内閒身輸我佚山中佳氣為人濃¶
題詩試刻巖前石付與他年蘚暈重¶
　　　蜀州西湖(荷花正盛開水月登舟亭也湖隂亭/外别有白蓮尤奇蜀中無菱至此始)¶
　　　(見/之)　　　　　　　　　　　　　前人¶
閒随渠水來偶到湖光裏仍呼水月舟徑度雲錦地誰¶
云不解飲我已荷香醉湖隂玉嬋娟夐立紅粧外何須¶
東閤梅悠然自詩思驚風入午暑水竹有秋意采菱不¶
盈椈興與蓴鱸㑹遥知新津宿魂夢亦清麗¶
<pb:KR4h0109_WYG_008-14b>¶
　　　中巖(去眉州一程諾詎羅尊者道場相傳昔有/天台僧遇病僧與之木鑰匙云異時至眉)¶
　　　(州中巖扣石笋當再相見後果然今三石屹立寳/如樓觀前兩樓純紫石中一樓蘿蔓被之傍有)¶
　　　(缾峰甚端正山半有喚魚潭慈姥龍所居世傳常/雁蕩大小龍湫亦諾詎羅道塲豈化人往來無)¶
　　　(處/耶)　　　　　　　　　　　　　　前人¶
赤巖倚玲竮翠邏森成削岑蔚嵐氣重稀間暑光薄聊¶
尋大士處往叩洞門鑰雙撑紫玉闗中矗翠雲幄應供¶
華藏海歸坐寳樓閣無法可示人但見雨花落不知龍¶
湫勝何似魚潭樂夜深山四來人静天一握驚看松桂¶
<pb:KR4h0109_WYG_008-15a>¶
白月影到林壑門前六月江世界塵漠漠寳缾有甘露¶
一滴洗煩濁捫天援斗杓請為諸君酌¶
　　　玻瓈江一首戲効陸務觀作¶
玻瓈江頭春渌深别時沄沄流到今秪言日逺易排遣¶
不道相思翻苦心烏頭可白我可去菖花易青君易尋¶
人生若未免離别不如碌碌無知音¶
　　　凌雲九頂(即大石佛處初登山時巖壁上悉劖/為小佛不知其數山前佛頭灘受雅)¶
　　　(江之衝最/為艱險)　　　　　　　　　　前人¶
<pb:KR4h0109_WYG_008-15b>¶
聊為東坡載酒逰萬龕迎我到峰頭江揺九頂風雷過¶
雲抹三峨日夜浮古佛臨流都坐斷行人識路亦歸休¶
酣酣午枕眠方丈一笑閒身始自由¶
　　　戲題方響洞(漢嘉廣福院中水洞有聲琅然莫/知其所在舊名丁東水山谷易今)¶
　　　(名且題詩云古人名此丁東水自古丁東/至今我為改為方響洞要知山水有清音)¶
　　　　　　　　　　　　　　　　　前人¶
隔凡氷澗不可越衆真微步壺中月徙倚含風玉佩聲¶
何須聽作㽔賓鐵¶
<pb:KR4h0109_WYG_008-16a>¶
　　　寳現溪(雙溪合而一既出巖竇散為此溪叢三/藏自西域歸過溪見兩石子鬬攬得其)¶
　　　(一今藏黒水寺石上有一/目端正透底溪以此得名)　　　　前人¶
粲粲罨畫沙鱗鱗麴塵水朝陽相發揮光景艷孔翠寧¶
聞雙溪號但見縠紋細神魚不謀食終日印潭底躍珠¶
本具眼聊共阿師戲收藏更傳寳一笑落第二¶
　　　婆羅平　　　　　　　　　　　前人¶
仙聖飛行此是家路逢真境但驚呀神農嘗外盡靈藥¶
天女散餘多異花嵐雨逼衣寒似鐵氷泉炊米硬于沙¶
<pb:KR4h0109_WYG_008-16b>¶
峯頭事事殊塵世缺甃跳梁笑井蛙¶
　　　七寳巖(大峨絶頂白水寺已在山半/白水寺上至巖又六十里)前人¶
天如碧玉甌下覆白玉盤晶光眩相射我獨居兩閒正¶
視不勝瞬却立聊少安但覺風浩浩骨毛森以寒神僊¶
杳無處寧論有塵寰身輕一槁葉兩腋如飛翰同行挽¶
我衣何往何當還少留作詩去竒㢤此憑欄¶
　　　題蜀山圖　　　　　　　　　馬徳華¶
翠壁蒼崖峭入天雨餘草木帶春煙錦江東去龍門險¶
<pb:KR4h0109_WYG_008-17a>¶
劒閣西來鳥道懸丞相舊圖沙磧裏拾遺髙興草堂前¶
囘看匹馬經行處似有猿聲到耳邊¶
　　　劒閣圖　　　　　　　　　　王景彰¶
劒閣雲棧髙崖峩嘉陵江水揚清波神扃鬼鑿閟幽閣¶
秋風古道無人過今朝日華忽西被宇宙淋灕盪元氣¶
霆轟颷舉神龍逝山川草木皆生意乃知世道有晦明¶
蜀山萬仞如砥平聖人在上四海清¶
　　　雪山天下髙　　　　　　　　周洪謨¶
<pb:KR4h0109_WYG_008-17b>¶
巨靈擘斷崑崙山移來坤維参井間内作金城障三蜀¶
外列碉&KR0008;居百蠻自昔蠶叢始開國千巖萬谷積寒雪¶
疑有五城十二樓玉色瓏玲界天白光連銀漢霏素虹¶
六月大暑飄寒風俯見五嶽在平地遥窺三島皆冥濛¶
此去石紐無㡬許昔鍾靈秀生大禹當時自此導江流¶
至今名垂千萬古¶
　　　眉山天下秀¶
大峩兩山相對開小峩迤邐中峩來二峩之秀甲天下¶
<pb:KR4h0109_WYG_008-18a>¶
何須涉海尋蓬萊昔我登臨彩雲表獨騎白鶴招青鳥¶
石龕石洞何参差時遇仙人拾瑶草丹崖瀑布連天河¶
大鵬圖南不可過晝昏雷雨起林麓夜深星斗棲巖阿¶
四時青黛如綉繪岷嶓蔡蒙實相對昔生三蘓草木枯¶
但願再出三蘓軰¶
　　　瞿唐天下險¶
兩崖壁立何險巇巴東大江如一絲杜宇神功𣺌何許¶
堯時餘燼誰復知中流灔澦實挺特如牛如馬夏秋月¶
<pb:KR4h0109_WYG_008-18b>¶
怒濤掀天萬壑雷巨旋觸石千層雪湯湯東去㡬洄灣¶
虎頭狼尾如連環赤甲下映人鮓甕黄牛髙抗鬼門闗¶
憶昔英雄割據日挿木為梯上絶壁只今四海盡為家¶
鎖江鐵柱存何益¶
　　　巫山天下奇¶
靈鰲一動海水翻三山飄流無定根岱輿忽失十二峯¶
萬里飛堕䕫之門仰挹銀漢洗青翠俯瞰長江似衣帶¶
地森玉笋青雲端天開罨畫彩虹外山間神女棲陽臺¶
<pb:KR4h0109_WYG_008-19a>¶
芙蓉為貌玉為腮如何朝暮弄雲雨却使懐襄相繼來¶
無乃宋玉善蠱惑託為怪誕荒淫説只今髙崖紫蔓間¶
惟有猿哀聲不絶¶
　　　觀九頂山¶
九頂峯巒挿太清西戎屏障倚長城四時積雪舉頭見¶
千里秋毫入眼明天簇蓮華朝白帝地分鰲足奠蒼生¶
我來坐嘯情無限要得憑髙望帝京¶
　　　劒閣圖為王公濟進士題　　　　李東陽¶
<pb:KR4h0109_WYG_008-19b>¶
岷峨山髙連劒閣峽門中開如鬼鑿盤渦濺沫紛欲躍¶
石勢迎流鬬還却驅車入山山路惡水行孤舟陸雙屩¶
古來蜀道難于天信美不及還家樂揮毫作圗圗者誰¶
東吴老翁生好竒胷蟠萬壑筆三峽或有神助非人為昔¶
從此地值奇客直以賞識酬心期江山無情嵗月改白頭¶
再往失路岐王郎年少今已壮仰睇丹梯隔青嶂遺縑¶
斷墨空塵埃我已為子神悲愴酒酣作歌歌始放意氣¶
崚嶒聲跌宕君不見風江播地山蹴空誰復壮逰如兩翁¶
<pb:KR4h0109_WYG_008-20a>¶
　　　少岷山歌　　　　　　　　　鄭善夫¶
君不聞少岷之山連胃婁雄視四川十二州青天萬古¶
不得到峯廻嶂轉無時休劒門峨眉各失勢白帝鳥䑕¶
俯之如浮漚上有許由瓢世人不得用直挂月戶三千¶
秋蒙泉瀉天奔龍湫巴溪湲緩學字流漰騰入汶江萬¶
里滄溟収山中老桂色不滓芝草琅玕爛成綺洞口長¶
囘聲利車盤石但坐煙霞侶宋有蘓長公隋有劉仙子¶
採芝斵桂樹長鑱亂雲裏少岷山巉嶒不可攀蘇劉以後¶
<pb:KR4h0109_WYG_008-20b>¶
人迹復不到廼有曽東石架屋讀易于其間平生負此¶
滄海志少年訪道青城山上飡青城絶壁之流霞下弄¶
岷峨隂壑之潺湲黄熊蒼兕不敢迫猿狖叫嘯情自懽¶
空谷無人行蘭草復翻翻朅去逰人世十載愁朱顔吁¶
嗟乎青山信美蒙泉亦可以洗君耳君胡為乎城市許¶
由之瓢欲何俟終南有㨗逕北山有俗軌𤣥猿獨鶴冷¶
眼遥看爾紅塵白馬有何益柴桑不負陶彭澤歸來乎¶
曽東石¶
<pb:KR4h0109_WYG_008-21a>¶
　　　劒閣行寄總制都憲彭公濟物　孫太初(太白/山人)¶
老子輕裘豪且雄挽弓射龍江水中落日半壁翻江赤¶
巫峽明月啼猿狨中原一髮渺何許峨岷萬里來秋風¶
古云劒閣罪真宰盗賊竊據今無同地生度量固人力¶
全活民命天為忠健兒倒戈喜多夢歸來散馬闗之東¶
燕然銅柱亦細事致君堯舜臣之功野夫甘守西山餓¶
再見庶物囘冲融¶
　¶
<pb:KR4h0109_WYG_008-21b>¶
　¶
　¶
　¶
　¶
　¶
　¶
　¶
　全蜀藝文志巻八¶
