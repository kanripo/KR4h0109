# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:34.034574
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0109_WYG_058-1a>¶
欽定四庫全書¶
　全蜀藝文志卷五十八　　明　周復俊　編¶
　　譜¶
　　　歳華紀麗譜　　　　　　　　元費著¶
成都遊賞之盛甲於西蜀盖地大物繁而俗好娯樂凡¶
太守歳時宴集騎從雜沓車服鮮華倡優鼓吹出入擁¶
導四方竒技幻怪百變序進於前以從民樂歳率有期¶
謂之故事及期則士女櫛比輕裘袨服扶老擕㓜闐道¶
<pb:KR4h0109_WYG_058-1b>¶
嬉逰或以坐具列於廣庭以待觀者謂之遨床而謂太¶
守為遨頭宋朝以益州重地嘗謀帥命宋公祁宰相對曰¶
蜀風奢侈祁喜遊宴恐非所宜宋朝不從卒遣之公先¶
奉詔修唐書因以書局自隨自成都毎宴罷盥漱闢寢¶
門垂簾燃二椽燭媵婢夾侍和墨伸紙望之者知公修¶
唐書若神仙焉嘗宴於錦江偶㣲寒命索半臂諸婢各¶
送一枚公視之慮有厚薄之嫌訖不服忍冷以歸舊俗傳¶
誇以為談本田公况嘗為成都遨樂詩二十一章以紀¶
<pb:KR4h0109_WYG_058-2a>¶
其實而薛公奎亦作何處春游好詩一十章自號薛春¶
游以從其俗且欲以易尹京之舊稱(公知開府專以嚴/治人謂之薛出油)¶
此皆可以想承平之遺風也至清獻公為記乃曰曩宴¶
㑹皆牙校掌之盖榷酤之利有餘人樂於為役公帑歳¶
入亡慮千萬貫有竒自新法頒行酒坊為官所鬻牙校¶
雖得劵錢不足自贍乃者議置成都市易務方㳺觀時¶
人情瞿然减常歳之半及浣花後始聞罷去乃復朋聚¶
游江今公使錢歳給三萬貫常凛凛慮不足譬之巨人¶
<pb:KR4h0109_WYG_058-2b>¶
以狹衾寢覆趾則露肩擁左則闕右甚可笑也今盤饌¶
比舊從省樂優之給亦復過殺設遂廢之則非天子所¶
以付畀一隅惠保遠人之意而小民之鬻肴果者但營¶
慕供藉以為養此遊晏之不可廢也觀公此言則蜀人¶
之貧富欣戚可以知政矣今以元日為始而第其事¶
正月元日郡人曉持小綵幡遊安福寺塔粘之盈柱若¶
　鱗次然以為厭禳懲咸平之亂也塔上燃燈梵唄交¶
　作僧徒駢集太守詣塔前張宴晚登塔眺望焉¶
<pb:KR4h0109_WYG_058-3a>¶
二日出東郊早宴移忠寺(舊石碑娄院/)晚宴大慈寺清¶
　獻公記云宴罷妓以歌詞送茶自宋公祁始盖臨卭¶
　周之純善為歌詞嘗作茶詞授妓首度之以奉公後¶
　因之¶
五日五門蠶市盖叢氏始為之俗往往呼為蠶叢太守¶
　即門外張宴¶
上元節放燈舊記稍稍唐明王上元京師放燈甚盛葉¶
　法善奏曰成都燈亦盛遂引帝至成都市酒於富春¶
<pb:KR4h0109_WYG_058-3b>¶
　坊此方外之言存而勿論咸通十年正月二日街坊¶
　㸃燈張樂晝夜喧闐盖大中承平之餘風由此言之¶
　則唐時放燈不獨上元也蜀王孟時間亦放燈率無¶
　定日宋開寳二年命明年上元放燈三夜自是歳以¶
　為常十四十五十六三日皆早宴大慈寺晚五門樓¶
　甲夜觀山棚變燈其歛散之遲速惟太守意也如繁¶
　雜羅燈火之盛以昭覺寺為最又為錢燈㑹㑹始於¶
　張公詠盖燈夕二都監戎服分廵以察姦盜既罷故¶
<pb:KR4h0109_WYG_058-4a>¶
　作宴以勞焉通判主之就宣詔亭(闕/)　　　舊以十¶
　七日今無定日仍就府治專以宴監司也¶
十三日聖壽寺前蠶市張公詠始即寺為㑹使民鬻農¶
　噐太守先詣寺之都安王祠奠獻然後就宴舊出萬¶
　里橋登樂俗園亭今則早宴祥符寺晚宴信相院¶
十八日俗傳為保壽侯誕日出笮橋門即候祠奠拜次¶
　詣净衆寺邠國杜丞相祠奠拜畢事㑹食晚宴大智¶
　院¶
<pb:KR4h0109_WYG_058-4b>¶
二月一日踏青節初郡人遊賞散在四郊張公詠以為¶
　不若聚之為樂乃以是日出萬里橋為綵舫數十艘¶
　與賔僚分乘之歌吹前導號小游江盖指浣花為大¶
　游江也士女駢集觀者如堵晚宴於寳厯寺公為詩¶
　有曰春游千萬家美人顔如玉三三兩兩映花立飄¶
　飄似玉乘烟霞公鐵心石腸乃賦此麗詞哉後以為¶
　故事清獻公為記時綵舫至増數倍今不然矣八日¶
　觀街藥市早宴大慈寺之設㕔晚宴金䋲院¶
<pb:KR4h0109_WYG_058-5a>¶
三月三日出北門宴學射山既罷後射弓盖張伯子以¶
　是日即此地上升巫覡賣符於道逰者佩之以宜蠶¶
　辟灾輕裾小盖照爛山阜晚宴於萬池亭泛舟池中¶
　九日觀街藥市早晚宴如二月八日二十一日出大¶
　東門宴海雲山鴻慶寺登衆春閣觀摸石盖開元二¶
　十三年靈智禪師以是日歸寂邦人敬之入山逰禮¶
　因而成俗山有小池士女探石其中以占求子之祥¶
　既又晚宴于大慈寺之設㕔二十七日大西門睿聖¶
<pb:KR4h0109_WYG_058-5b>¶
　夫人廟前蠶市初在小市橋田公以禱雨而應移於¶
　廟前太守先詣諸廟奠拜宴於衆净寺晚宴大智院¶
　寒食出大東門早宴移忠院晚宴大慈寺設宴㕔曩¶
　時寒食太守先設酒饌於近郊祭鬼之無依者謂之¶
　遥享後至廣仁院以塟死而無主者乃遣官臨祭之¶
　而民間上塚者各蟻集於郊外天僖二年趙公稹嘗¶
　開西樓亭榭俾士庶㳺觀自是毎歳寒食闢園張樂¶
　酒壚花市茶房食肆過於蠶市士女從觀太守㑹賔¶
<pb:KR4h0109_WYG_058-6a>¶
　僚凡浹旬此最府廷逰宴之盛近歳自二月即開園¶
　踰月而後罷酒人利於酒息或請於府展其日府尹¶
　亦許之¶
四月十九日浣花佑聖夫人誕日也太守出笮橋門至¶
　梵安寺謁夫人祠就宴于寺之設㕔既宴登舟觀諸¶
　軍騎射倡樂導前泝流至百花潭觀水嬉競渡官舫¶
　民船乘流上下或幕㡩水濵以事逰賞晏為出郊之¶
　勝清獻公記云往昔太守分遣使臣以酒均給逰人¶
<pb:KR4h0109_WYG_058-6b>¶
　隨所㑹之數以為斗升之節自公使限錢兹例遂罷¶
　以遠民樂太平之盛不可遽廢以孤其心乃以隨行¶
　公使錢釀酒畀之然不逮昔日矣¶
五月五日宴大慈寺設㕔醫人鬻艾道人賣符朱索綵¶
　縷長命辟灾之物筒飯角黍莫不咸在¶
六月初伏日㑹監司中伏日㑹職官以上末伏日㑹府¶
　縣官皆就(闕/)讀廟設㕔初文潞公建設㕔以伏日為¶
　㑹避暑自是以為常早宴罷泛舟池中復出就㕔晚¶
<pb:KR4h0109_WYG_058-7a>¶
　宴觀者臨池張飲盡日為樂趙清獻公使限錢但為¶
　初伏㑹今因之¶
七月七日晚宴大慈寺設㕔暮登寺門樓觀錦江夜市¶
　乞巧之物皆在焉十八日大慈寺散盂蘭盆宴於寺¶
　之設㕔宴已就華嚴閣下¶
八月十五日中秋玩月舊宴於西樓望月於錦亭今宴¶
　於大慈寺¶
九月九日玉局觀市宴監司賔僚於舊宣詔堂晚飲於¶
<pb:KR4h0109_WYG_058-7b>¶
　(闕/)¶
　二日官為幕㡩棚屋以事㳺觀或云有恍惚遇仙者¶
冬至節宴于大慈寺後一日早宴金䋲寺晚宴大慈寺¶
　清獻公記至前一日太守領客出北門石魚橋具樽¶
　豆觀樵已乃即天長觀晚宴盖文潞公始為之後復¶
　罷¶
　¶
　全蜀藝文志卷五十八¶
