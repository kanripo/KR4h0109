# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.232200
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0109_WYG_022-1a>¶
欽定四庫全書¶
　全蜀藝文志巻二十二　　明　周復俊　編¶
　　詩¶
　　雜賦¶
　　　白頭吟　　　　　　　　　　古辭¶
皚如山上雪皎如雲間月聞君有兩意故来相決絶(一/觧)¶
平生共城中何甞斗酒㑹今日斗酒㑹明旦溝水頭蹀¶
躞御溝上溝水東西流(二/解)郭東亦有樵郭西亦有樵兩¶
<pb:KR4h0109_WYG_022-1b>¶
兩相推與無親為誰驕(三/解)凄凄重凄凄嫁娶亦不啼願¶
得一心人白頭不相離(四/解)竹竿何嫋嫋魚尾何離簁男¶
兒欲相知何用錢刀為&KR0008;如馬噉萁川上髙士嬉今日¶
相對樂延年萬嵗期(五/解)¶
　　　詶宇文少府贈桃竹書筒　　　唐李白¶
桃竹書筒綺繡文良工巧妙稱絶羣靈心圎映三江月¶
彩質叠成五色雲中藏寳訣峨眉去千里提携長憶君¶
　　　成都為客作　　　　　　　　　田澄¶
<pb:KR4h0109_WYG_022-2a>¶
蜀郡将知逺城南萬里橋衣緣鄊淚濕貌以客愁銷地¶
富魚為米山芳桂是樵旅逰惟得酒今日過明朝¶
　　　蜀人為南蠻俘虜四首　　　　雍陶¶
但見城池還漢将豈知佳麗属蠻兵錦江南渡聞遥哭¶
盡是離家别國聲¶
大渡河邊蠻亦愁漢人将渡盡囬頭此中郵寄思鄊淚¶
南去應無水北流¶
越巂城南無難地傷心從此便為蠻寃聲一慟悲風起¶
<pb:KR4h0109_WYG_022-2b>¶
雲暗青天日下山¶
雲南路出陷河西草長青蕪瘴色低漸近蠻城誰敢哭¶
一時収淚羨猿啼¶
　　　蜀城戰後感事　　　　　　　　前人¶
蜀國英靈地山重水又回文章四子盛道路五丁開詞¶
客題橋去忠臣叱馭来卧龍同駭浪躍馬比浮埃巳與¶
無妖土那知有禍胎畨兵依漢栁蠻斾指江梅戰後悲¶
逢血燒餘更見灰空留犀厭怪無復酒除災嵗積萇𢎞¶
<pb:KR4h0109_WYG_022-3a>¶
怨春深杜宇哀家貧移未得愁上望鄊臺¶
　　　蜀國經蠻後寄雍陶　　　　　馬異¶
酋馬渡瀘水北来如鳥輕㡬年期鳳闕一日破龜城此¶
地有征戰誰家無死生人悲還舊里鳥喜下空營弟姪¶
意初定友朋心尚驚自從經難後吟苦似猿聲¶
　　　獨愁　　　　　　　　　　　李崇嗣¶
聞道成都酒無錢亦可求不知将㡬許銷得未来愁¶
　　　郭震蜀人賦東郊詩因走京師言蜀将亂後果¶
<pb:KR4h0109_WYG_022-3b>¶
　　　　有李順之變　　　　　　　　前人¶
今日出東郊東郊如春色青青原上草莫教征馬食¶
　　　資州宴行營回将詩　　　　　羊士諤¶
几劍盈庭酒滿巵戍人歸日及𤓰時元戎静鎮無邊事¶
遣向營中偃畫旗¶
　　　題鄭處士隱居　　　　　　　唐求¶
不信最清曠及来愁巳空數㸃石泉雨一溪霜葉風業¶
在有山處道成無事中酌盡一尊酒病夫顔亦紅¶
<pb:KR4h0109_WYG_022-4a>¶
　　　浣溪女　　　　　　　　　　宋陸㳺¶
江頭女兒雙髻丫常隨阿母供桑麻當户夜織聲咿啞¶
地爐豆䕸煎土茶長成嫁與東西家柴門相對不上車¶
青裙竹笥何所差挿髻&KR0177;&KR0177;牽牛花城中妖姝臉如霞¶
争嫁官人慕豪華青驪一出天之涯年年傷春抱琵琶¶
　　　和范舍人永康青城道中作　　　前人¶
風馳雨壓無浮埃驂驔千騎東方來勝㳺公自輩王謝¶
浮社我亦追宗雷&KR2165;山樓上一倚徙如地始闢天初開¶
<pb:KR4h0109_WYG_022-4b>¶
廓然眼界三萬里山一蟻垤水一杯世間幻妄㡬變滅¶
政自不滿吾曹咍丈夫本願布衣老矍鑠詎畏蒼顔催¶
君看神君嵗食羊四方處處棄骨髙成堆西山老翁食¶
松麵造物賦予何遼哉¶
　　　逰華山張超谷　　　　　　　　魯文¶
太華鎖深谷我来真景分有苖皆是藥無石不生雲急¶
瀑和烟瀉清猿帶雨聞幽棲未忍别峯半月将曛¶
　　　卭州東園晚興　　　　　　　　文同¶
<pb:KR4h0109_WYG_022-5a>¶
公林時得岸輕紗門外誰知吏隱家鬭鴨整羣翻荇葉¶
乳烏無數墮松花携琴秀野彈流水設席芳洲詠落霞¶
向晚雙親共諸子相将来此樂無涯(秀野芳/洲二亭)¶
　　　國朝自建隆至大中祥符十年垂五十載謝頥¶
　　　素始奏名甫官太守　　　　　陳逸賞¶
死却王褒五百春資中不見有詞臣今朝忽遇登龍客¶
喜殺西郊謝逸人¶
　　　山居　　　　　　　　　　　張孝祥¶
<pb:KR4h0109_WYG_022-5b>¶
松韻笙竽徑雲容水墨天人行春色裏鶯語落花邊脩¶
竹一間屋清泉二頃田了無官府事鷄犬慕登仙¶
　　　代祀西嶽至成都作　　　　　元虞集¶
我到成都纔十日駟馬橋下春水生度江相送荷生意¶
過家不留非我情鸕鷀䡖筏下溪足鸚鵡小牕知客名¶
頼得郫筒酒易醉夜深衝雨漢州城¶
　　　大祀　　　　　　　　　　　明蹇義¶
禮嚴大祀肅千官法駕遥臨衆樂攅月轉觚稜分夜景¶
<pb:KR4h0109_WYG_022-6a>¶
天逥複道散春寒煌煌炬焰分清野靄靄爐煙繞玉壇¶
上帝居歆期賜福慶成明日拜金鑾¶
　　　早朝應制　　　　　　　　　前人¶
龍樓曙色映晴曦冠佩欣欣集鳳池民物萬方均雨露¶
車書一統混華夷祥光映闕春雲粲佳氣浮空曉漏遲¶
寵沐聖恩深似海微臣何以乂雍熙¶
　　　折楊栁　　　　　　　　　　　晏鐸¶
河橋殘栁半無枝多為行人贈别離羌虜不知蕭索盡¶
<pb:KR4h0109_WYG_022-6b>¶
月明空向笛中吹¶
　　拾遺¶
　　　與蕭紀詩　　　　　　　　　梁元帝¶
囘首望荆門驚浪且雷奔四鳥嗟長别三聲悲夜猿¶
　　　答元帝詩　　　　　　　　　蕭紀¶
水長三江急雲生三峽昏願貰淮南罪思報阜陵恩¶
　　　峨眉老人别子歌　　　　　　宋謝翺¶
峨眉有老人奉命過嵩少天風吹西翼冉冉朝夕照濕¶
<pb:KR4h0109_WYG_022-7a>¶
塵紛墮天髪白更待報有子為異物不待入(闕/)廟慟哭¶
東南雲相望蒼海嶠青鳥年年來寄書久不到¶
　　　南充紀侯廟¶
聞道將軍是邑人扶龍今有幾家村(紀侯故里/名扶龍)寧存夘¶
金死義氣未必丁火灰忠魂周苛一烹後世顯湘潭互¶
出史筆渾(湘潭紀侯/二子名)漢封班史俱兩負負與不負何足¶
論¶
　¶
<pb:KR4h0109_WYG_022-7b>¶
　¶
　¶
　¶
　¶
　¶
　¶
　¶
　全蜀藝文志巻二十二¶
