# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.298510
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷二十五
<pb:KR4h0109_WYG_025-1a>¶
欽定四庫全書¶
　全蜀藝文志巻二十五　　明　周復俊　編¶
　　詩餘¶
　　唐人長短句宋人謂之填詞實詩之餘也今所行¶
　　艸堂詩餘是也或問詩餘何以繫扵艸堂也曰按¶
　　梁簡文帝艸堂傳云汝南周顒昔經在蜀以蜀艸¶
　　堂寺林壑可懐乃扵鍾山雷次宗學館立寺因名¶
　　艸堂亦號山茨謂艸為茨亦述蜀語地名别有蠶¶
<pb:KR4h0109_WYG_025-1b>¶
　　茨是其旁証也李太白客逰于外有懐故鄊故以¶
　　艸堂名其詩集詩餘之繫于艸堂指太白也太白¶
　　作二詞為百代詞曲之祖則今之填詞非草堂之¶
　　詩餘而何放此選蜀志之詞以太白二闋為首云¶
　　　菩薩鬘(今本作蠻非菩薩鬘/驃國舞女髻飾也)　　　李白¶
平林漠漠烟如織寒山一帶傷心碧暝色入髙樓有人¶
樓上愁　闌干空佇立宿鳥歸飛急何處是歸程長亭¶
復短亭¶
<pb:KR4h0109_WYG_025-2a>¶
　　　憶秦娥　　　　　　　　　　李白¶
簫聲咽秦娥夢斷秦樓月秦樓月年年栁色灞陵傷别¶
　樂逰原上清秋節咸陽古道音塵絶音塵絶西風殘¶
照漢家陵闕¶
　　　清平樂　　　　　　　　　　韋荘¶
何處逰女蜀國多雲雨雲解有情花解語窣地繡羅金¶
縷　粧成不整金鈿含羞待月鞦韆住在綠槐隂裏門¶
臨春水橋邊¶
<pb:KR4h0109_WYG_025-2b>¶
　　　河傳　　　　　　　　　　　前人¶
春晚風暖錦城花滿狂殺逰人玉鞭金勒尋勝馳驟輕¶
塵惜良辰　翠娥争勸臨邛酒纎纎手拂面垂絲栁歸¶
時煙裏鐘鼔正是黄昏暗消魂¶
　　　其二¶
錦浦春女繡衣金縷霧薄雲輕花深栁暗時節正是清¶
明雨初晴　玉鞭魂斷烟霞路鶯鶯語一望巫山雨香¶
塵隠映遥見翠檻紅樓黛睂愁¶
<pb:KR4h0109_WYG_025-3a>¶
　　　女冠子　　　　　　　　　　牛嶠¶
錦江煙水卓女燒春濃美小檀霞繡帶芙蓉帳金釵芍¶
藥花　額黄侵膩髮臂釧透紅紗栁暗鶯啼處認郎家¶
(燒酒名燒春其/法始于文君)¶
　　　菩薩蠻¶
畫屏重叠巫陽翠楚神尚有行雲意朝暮㡬般心向他¶
情慢深　風流今古隔虚作瞿塘客山月照山花夢囬¶
燈影斜¶
<pb:KR4h0109_WYG_025-3b>¶
　　　河瀆神　　　　　　　　　　　張泌¶
古樹噪寒鴉滿庭楓葉蘆花晝燈當午隔窻紗畫閣珠¶
簾影斜門外往来祈賽客翩翩㠶落天涯逥首隔江¶
煙火渡頭三兩人家¶
　　　江城子　　　　　　　　　　　前人¶
浣花江上見卿卿臉波秋水明黛睂輕綠雲髙綰金簇¶
小蜻蜓好事問他来得麽和笑道莫多情¶
　　　巫山一叚雲　　　　　　偽蜀毛文錫¶
<pb:KR4h0109_WYG_025-4a>¶
雨霽巫山上雲輕映碧天逺風吹散又相連十二晚峯¶
前　暗濕啼猿樹髙籠過客船朝朝暮暮楚江邊㡬度¶
降神仙¶
　　　玉樓春(避暑摩訶/池上作)　　　　　　孟昶¶
氷肌玉骨清無汗水殿風来暗香滿簾開明月獨窺人¶
欹枕釵横雲髩亂　起来瓊户唘無聲時見疎星渡河¶
漢屈指西風㡬時来只恐流年暗中換¶
　　　臨江仙　　　　　　　　　　牛希濟¶
<pb:KR4h0109_WYG_025-4b>¶
峭碧参差十二峯冷烟寒樹重重瑶姬宫殿是仙蹤金¶
鑪珠帳香靄晝偏濃　一自楚王驚夢斷人間無路相¶
逢至今雲雨帶愁容月斜江上征棹動晨鐘¶
　　　其二¶
江繞黄陵春廟閒嬌鶯獨語闗闗滿庭重叠綠苔斑隂¶
雲無事四散自歸山　簫鼔聲稀香燼冷月娥歛盡彎¶
環風流皆道勝人間須知狂客判死為紅顔¶
　　　後庭怨(建隆中旭川築城掘/得石刻盖唐人語也)　唐無名氏¶
<pb:KR4h0109_WYG_025-5a>¶
千里故鄊十年華屋亂魂飛過屏山矗眼重睂褪不勝¶
春菱花知我銷香玉　雙雙燕子歸来應解笑人幽獨¶
斷歌零舞遺恨清江曲萬樹綠低迷一庭紅撲蔌¶
　　　黄鐘樂　　　　　　　　　魏承班¶
池塘烟暖艸萋萋惆悵閒宵含恨愁坐思堪迷遥想玉¶
人情事逺音容渾似碧桃溪　偏記同歡秋月低簾外¶
論心花畔和醉暗相携何事春来君不見夢魂長在錦¶
江西¶
<pb:KR4h0109_WYG_025-5b>¶
　　　臨江仙　　　　　　　　　　閻選¶
十二髙峯天外寒竹梢輕拂仙壇寳衣行雨在雲端畫¶
簾深殿香霧冷風殘　欲問楚王何處去翠屏猶掩金¶
鸞猿啼明月照空灘孤舟行客驚夢亦艱難¶
　　　巫山一段雲　　　　　　　　李珣¶
有客經巫峡停橈向水湄楚王曽此夢瑶姬一夢杳無¶
期　塵暗珠簾巻香銷翠幄垂西風逥首不勝悲暮雨¶
洒空祠¶
<pb:KR4h0109_WYG_025-6a>¶
　　　其二¶
古廟依青嶂行宫枕碧流水聲山色鏁粧樓往事思悠¶
悠　雲雨朝還暮烟花春復秋啼猿何必近孤舟行客¶
自多愁¶
　　　戚氏(此詞始終指意言周穆/王賔于西王母之事)　　　蘇軾¶
玉龜山東皇靈嫓統羣仙綘闕岧嶤翠房深迥倚霏烟¶
幽閒志蕭然金城千里鎖嬋姢當時穆滿廵狩翠華曽¶
到海西邊風露明霽鯨波極目勢浮輿盖方圎正迢迢¶
<pb:KR4h0109_WYG_025-6b>¶
麗日𤣥圃清寂瓊艸芊緜　争解繡勒香韉鸞輅駐蹕八¶
馬戱芝田瑶池近畫樓隠隱翠鳥翩翩肆華筵　間作¶
管鳴絃宛若帝所鈞天稚頭皓齒綠髮方瞳圎極恬淡¶
髙妍　盡倒瓊壺酒獻金鼎藥固大椿年縹緲飛瓊妙舞¶
命雙成奏曲醉留連雲璈韵響冩寒泉浩歌暢飲斜月¶
低河漢漸漸綺霞天際紅深淺動歸思逥首塵寰爛漫¶
逰玉輦東還杏花風數里響鳴鞭望長安路依稀栁色¶
翠㸃春姸(此詞眉州/舊有石刻)¶
<pb:KR4h0109_WYG_025-7a>¶
　　　愁倚欄(三榮/道上)　　　　　　　　程正伯¶
山無數雨蕭蕭路迢超不似芙蓉城下去栁如腰　夢¶
随春絮飄飄知他在第㡬朱橋說與杜䳌休喚怕魂銷¶
　　　漁家傲(彭門道/中早發)　　　　　　　　前人¶
野店無人霜似水青燈照影寒侵被門外行人催客起¶
因箇事老来方有思家淚　寄問梅花開也未愛花只¶
有歸来是想見小橋歌舞地渾含喜天涯不念人憔悴¶
　　　其二　　　　　　　　　　　　前人¶
<pb:KR4h0109_WYG_025-7b>¶
獨木小舟烟雨濕燕兒亂㸃春江碧江上青山随意見¶
人寂寂落花芳草催寒食昨夜青樓今日客吹愁不¶
得東風力細拾殘紅書怨泣流水急不知那箇傳消息¶
　　　臨江仙(合江/放舟)　　　　　　　　　　前人¶
送我南来舟一葉誰教催動鳴榔巫山不見水茫茫雲灣¶
纔㡬曲折盡九囬腸　買酒澆愁愁不盡江烟也共凄¶
凉和天痩了也何妨只愁今夜雨更做淚千行¶
　　　其二¶
<pb:KR4h0109_WYG_025-8a>¶
濃綠鎖窻閒院静照人明月團團夜長幽夢見伊難痩¶
從香臉薄愁到翠眉殘　只道花時容易見如今花盡¶
春䦨畫樓依舊五更寒可憐紅綉被空記合時歡¶
　　　瑞鷓鴣(瑞/香)¶
東風冷落舊梅臺猶喜山花拂面開紺色深衣春意净¶
水沉薫骨晚風來　柔條不學丁香結矮樹仍㕘茉莉栽¶
安得方盆載幽植道人随處作香材¶
　　　好事近(資州道上無/雙堠感懐作)¶
<pb:KR4h0109_WYG_025-8b>¶
别夢記春前春盡苦無歸日想見鵲聲庭院誤㡬囬消¶
息　萬重離恨萬重山無處説思憶只有路傍雙堠也¶
隨人孤隻¶
　　　滿江紅(浣花/因賦)　　　　　　　　　京鏜¶
錦里先生艸堂築浣花谿上料飽㸔堦前雀食籬邉漁¶
網跨鶴騎鯨歸去後橋西潭北留佳賞况依然一曲抱¶
村流江痕漲　魚龍戯相浩蕩禽鳥樂増舒暢更綺羅¶
十里棹歌来往坐上英賢今李郭邦人應作仙舟想但¶
<pb:KR4h0109_WYG_025-9a>¶
喧呼落日未西時船休放¶
　　　洞仙歌(重九/藥市)　　　　　　　　前人¶
三年錦里見重陽藥市車馬喧闐管絃沸笑籬邉孤寂¶
臺上疎狂争得似此日西南都㑹　癡兒官事了樂與¶
民同况值髙秋好天氣不羞短髮不照哀顔聊滿挿黄¶
花一醉道物外髙人有時来問混雜龍蛇箇中誰是(唐/司)¶
(空圗重陽山居詩滿目秋光/還似鏡殷勤為我照衰顔)¶
　　　鷓鴣天(葭萌馹作即/今之施店)　　　　　陸㳺¶
<pb:KR4h0109_WYG_025-9b>¶
㸔盡巴山看蜀山子規江上過春殘慣眠古驛常安枕¶
熟聴陽闗不惨顔　慵服氣嬾燒丹不妨青髩戯人間¶
秘傳一字神仙訣說與君知只是頑¶
　　　水龍吟(榮南/作)　　　　　　　　前人¶
樽前花底尋春處堪嘆心情全减一身萍寄酒徒雲散¶
佳人天逺那更今年瘴煙蠻雨夜郎江畔漫倚樓横笛¶
臨窻㸔鏡時揮涕驚流轉　花落月月庭院悄無言魂¶
消腸斷憑肩携手當時曽效畫梁栖燕見説新來網縈¶
<pb:KR4h0109_WYG_025-10a>¶
塵暗舞衫歌扇料也羞憔悴慵行芳徑怕鶯兒見¶
　　　沁園春(三榮横溪/閣小宴)　　　　　　前人¶
粉破梅梢綠動萱叢春意巳深漸珠簾低巻筇枝微歩¶
氷開躍鯉林暖鳴禽荔子枎疎竹枝哀怨濁酒一尊和¶
淚斟憑欄乆嘆山川冉冉嵗月駸駸　當時豈料如今¶
漫一事無成霜髩侵㸔故人强半沙堤黄閣魚懸帶玉¶
貂映蟬金許國雖堅朝天無路萬里凄凉誰寄音東風¶
裏有灞橋烟栁知我歸心¶
<pb:KR4h0109_WYG_025-10b>¶
　　　木蘭花慢(夜登青城/山玉華樓)　　　　　　前人¶
閱邯鄲夢境嘆綠髩早霜侵奈華岳燒丹青谿㸔鶴尚¶
負初心年来向濁世裏悟真詮秘訣絶幽深養就金芝¶
九畹種成琪樹千林　星壇夜學歩虚吟露冷透瑶簮¶
對翠鳳披雲青鸞遡月宫闕蕭森琅函一封奏罷自鈞¶
天帝所有知音却過蓬壺笑傲世間嵗月駸駸¶
　　　蘇武慢(唐西安湖即/今崇慶州)　　　　　　前人¶
澹靄空濛輕隂清潤綺陌細塵初静平橋繫馬畫閣移¶
<pb:KR4h0109_WYG_025-11a>¶
舟湖水倒空如鏡掠岸飛花傍簷新燕都是學人無定¶
嘆連年戎帳經春邊壘暗凋顔髩　空記憶杜曲池臺¶
新豐歌管怎得故人音信羇懐易感老伴無多談塵乆¶
閒犀柄惟有翛然筆床茶竈自適筍輿煙艇待綠荷遮¶
岸紅蕖浮水更乘幽興¶
　　　蝶戀花(離小/益作)　　　　　　　　前人¶
水漾萍根風捲絮倩笑嬌顰忍記逢迎處只有夢魂能¶
再遇堪嗟夢不由人做　夢若由人何處去短㡌輕衫¶
<pb:KR4h0109_WYG_025-11b>¶
夜夜眉州路不怕銀釭深綉户只愁風斷青衣渡¶
　　　臨江仙(離果/州作)　　　　　　　　前人¶
鳩雨催成新綠燕泥収盡殘紅春光還與美人同論心¶
空眷眷分袂却匆匆　只道真情易寫那知怨句難工¶
水流雲散各西東半廊花院月一帽栁橋風¶
　　　漢宫春(張園賞海棠作園/故蜀燕王宮也)　　　　前人¶
浪迹人間喜聞猿楚峡學劍秦川虚舟汎然不繫萬里¶
江天朱顔綠髩作紅塵無事神仙何妨在鶯花海裏行¶
<pb:KR4h0109_WYG_025-12a>¶
歌閒送流年　休笑放慵狂眼㸔門坊深院多少嬋姢¶
燕宫海棠夜宴花覆金船如椽畫燭酒䦨時百炬輕烟¶
憑寄語京華舊侣幅巾莫換貂蝉¶
　　　月上海棠(成都城南有蜀王舊苑/多梅花百餘年古木)　前人¶
斜陽廢苑朱門閉弔興亡遺恨淚㾗裏淡淡宫梅也依¶
然㸃酥剪水凝愁處似憶宣華舊事　行人别有凄凉¶
意折幽香誰與寄千里佇立江臯杳難逢隴頭歸騎音¶
塵逺楚天危樓獨倚(宣華故/蜀苑名)¶
<pb:KR4h0109_WYG_025-12b>¶
　　　栁梢青(故蜀燕王宫海棠之盛/為成都第一今屬張氏)　　前人¶
錦里繁華環宫故邸叠萼竒花俊客妖姬争飛金勒齊¶
駐香車　何須幙障幃遮寶杯浸紅雲瑞霞銀燭光中清¶
歌聲裏休恨天涯¶
　　　齊天樂(左緜/道中)　　　　　　　　　前人¶
角殘鐘晚闗山路行人乍依孤店塞月征塵鞭絲帽影¶
常把流年虚占藏鴉栁暗嘆輕負鶯花謾勞書劍事往¶
闗情悄然頻動壮逰念　孤懐誰與强遣市壚沽酒酒¶
<pb:KR4h0109_WYG_025-13a>¶
薄怎當愁釅倚瑟妍詞調鉛妙筆那寫柔情芳艶征途¶
自厭况煙歛蕪痕雨稀萍㸃最是眠時枕寒門半掩¶
　　　其二(三榮人日/逰龍洞作)　　　　　　　前人¶
客中隨處閒消悶来尋嘯臺龍岫路歛春泥山開翠霧¶
行樂年年依舊天工妙手放輕綠萱芽淡黄楊栁笑問¶
東君為人能染髩絲否　西州催去近也帽簷風軟且¶
㸔市樓沽酒宛轉巴歌凄凉塞管携客何妨頻奏征塵¶
暗袖漫禁得梅花伴人踈痩㡬日東歸畫船平放溜¶
<pb:KR4h0109_WYG_025-13b>¶
　　　桃源憶故人(有序/)　　　　　　前人¶
　　三榮郡治之西因子城作樓觀曰髙齋下臨山村¶
　　蕭然如世外予畱七十日被命参成都戎幙而去¶
　　臨行徙倚竟日作桃源憶故人一首¶
斜陽寂歴柴門閉一㸃炊煙時起鷄犬往来林外俱有¶
蕭然意　衰翁老去踈榮利絶愛山城無事臨去畫樓¶
頻倚何日重來此¶
　　　風入松　　　　　　　　　　前人¶
<pb:KR4h0109_WYG_025-14a>¶
十年裘馬錦江濱酒隠紅塵萬金選勝鶯花海倚疎狂¶
驅使青春吹笛魚龍盡出題詩風月俱新　自憐華髮¶
滿紗巾猶是官身鳳樓常記當年語問浮名何似身親¶
欲寄吴牋説與這回真箇閒人¶
　　　水龍吟　　　　　　　　　　前人¶
摩訶池上追逰路紅綠参差春晚韶光妍媚海棠如醉¶
桃花欲暖挑菜初閑禁煙將近一城絲管㸔金鞍争道¶
香車飛盖争先占新亭館　惆悵年華暗換黯銷魂雨¶
<pb:KR4h0109_WYG_025-14b>¶
収雲散鏡奩掩月釵梁折鳳秦筝斜鴈身在天涯亂山¶
孤壘危樓飛觀嘆春来只有楊花和恨向東風滿¶
　　　江月晃重山(芳華/樓雪)　　　　　　前人¶
芳艸洲前道路夕陽樓上䦨干碧雲何處望歸鞍從軍¶
客躭樂不思還　洞裏仙人種玉江邊楚客滋蘭鴛鴦¶
沙暖鶺鴒寒菱花晚不禁髩毛斑¶
　　　虞美人(咏虞美/人艸)　　　　　　唐無名氏¶
帳中艸艸軍情變月下旌旗亂攬衣推枕愴離情逺風¶
<pb:KR4h0109_WYG_025-15a>¶
吹下楚歌聲正三更　烏騅欲上重相顧艶態花無主¶
手中蓮萼凛秋霜九泉歸去是仙鄊恨茫茫¶
　　　虞美人(和前/題)　　　　　　　宋黄載萬¶
世間離恨何時了不為英雄少楚歌聲起霸圗休玉帳¶
佳人血淚滿東流　荒葵野葛吴城暮玉貌知何處至¶
今芳艸解婆娑只有當時魂魄未消磨(賈氏談錄云褒/斜谷中有虞美)¶
(人艸状如雞冠花葉相對益州艸木記云雅州名山縣/出虞美人革應拍而舞酉陽雜爼云舞艸出雅州方物)¶
(圗賛虞/作娱)¶
<pb:KR4h0109_WYG_025-15b>¶
　　　水調歌頭　　　　　　　　　范成大¶
萬里籌邊處形勝壓坤維恍然舊觀重見鴛瓦拂参旗¶
夜夜東山銜月日日西山横雪白羽弄空暉人語半霄¶
碧驚倒路傍兒　分弓了㸔劍罷倚欄時蒼茫平楚無¶
際千古鏁煙霏野曠岷嶓江動天濶崤函雲擁太白暝¶
中低老矣漢都護却望玉門歸¶
　　　海棠詞　　　　　　　　　　前人¶
馬蹄塵撲春風得意笙簫逐款門不問誰家竹祇揀紅¶
<pb:KR4h0109_WYG_025-16a>¶
粧多處燒銀燭　碧鷄坊裏花如屋燕王宫畔花成谷¶
不須悔唱闗山曲直為海棠也合来西蜀¶
　　　水調歌頭(題劍/閣)　　　　　　　崔與之¶
萬里雲間戍立馬劍門闗亂山極目無際直北是長安¶
人苦百年塗炭鬼哭三邊鋒鏑天道乆應還手寫留屯¶
奏炯炯寸心丹　對青燈搔白髮漏聲殘老猶勛業未¶
就妨却一身閒梅嶺綠隂青子蒲澗清泉白石怕我舊¶
盟寒烽火平安報歸夢到家山¶
<pb:KR4h0109_WYG_025-16b>¶
　　　賀新郎(代妓送/太守)　　　　　　　盧申¶
春色原無主荷東君著意看承等閒分付多少無情風¶
與浪那更蝶欺蜂妬筭燕雀眼前無數從使簾櫳能¶
愛護到如今巳是成遲暮芳艸碧遮歸路　㸔㸔做到¶
難言處怕仙槎輕轉旌旗易歌&KR0237;袴月滿西樓絃索¶
静雲蔽崑城閬府便恁地一㠶輕舉獨倚䦨干愁拍碎¶
惨玉容淚眼如紅雨去與住兩難訴¶
　　　浣沙溪(瑞/香)　　　　　　　　　張孝祥¶
<pb:KR4h0109_WYG_025-17a>¶
臈後春前别一般梅花枯淡水仙寒翠雲裘著紫霞冠¶
　仙品只今推第一清香元不是人間為君更試小龍¶
團¶
　　　浣沙溪(餞鄭/憲)　　　　　　　　前人¶
寳蠟燒春夜影紅梅花枝傍錦薫籠曲瓊低捲瑞香風¶
　萬里江山供燕几一時賓主㸔談鋒問君歸計莫匆¶
匆¶
　　　賀新郎　　　　　　　　　　文及翁¶
<pb:KR4h0109_WYG_025-17b>¶
一勺西湖水渡江来百年歌舞百年酣醉回首洛陽花¶
世界煙渺黍離之地更不復新亭堕淚簇樂紅粧揺畫¶
舫問中流擊楫何人是千古恨㡬時洗　全生自負澄¶
清志更有誰磻溪未遇傅巖未起國事如今誰仗倚衣¶
帶一江而巳便都道江神堪恃借問孤山林處士但掉¶
頭笑指梅花蕋天下事可知矣¶
　　　鳳栖梧(題劍/門驛)　　　　　　　　　盧氏¶
蜀道青天煙靄翳帝里繁華迢逓何時至回望錦川添¶
<pb:KR4h0109_WYG_025-18a>¶
粉淚鳳釵斜軃烏雲膩　鈿帶香盤金縷細玉珮丁當¶
露滴寒如水從此鸞粧添逺意畫睂學得遥山翠¶
　　　謁金門　　　　　　　　　　李好義¶
花過雨又是一畨紅素燕子歸来衝繡幕舊巢無覓處¶
　誰在玉樓歌舞誰在玉闗辛苦若使胡塵吹得去東¶
風侯萬户¶
　　　巫山十二峯詞　　　　　　元趙孟頫¶
叠嶂千重碧長江一帶清瑶壇霞冷月朧明欹枕若為¶
<pb:KR4h0109_WYG_025-18b>¶
情　雲過船窗曉星移宿霧晴古今離恨撥難平惆悵峡¶
猿聲(右净/壇峯)¶
片月生危岫殘霞拂翠桐登龍峯下楚王宫千古感遺¶
蹤　栁色眉邊緑花明臉上紅欲尋靈跡阻江風離思杳¶
無窮(右登/龍峯)¶
松鶴堆嵐靄陽臺枕水湄風清月冷好花時怊悵阻佳¶
期　别夢逰蝴蝶離歌怨竹枝悠悠往事不勝悲春恨入¶
雙眉(右松/鶴峯)¶
<pb:KR4h0109_WYG_025-19a>¶
雲裏髙唐觀江邊楚客舟上昇峯月照妝樓離思兩悠¶
悠　雲雨千重阻長江一帶秋歌聲頻唱引離愁光景恨¶
如流(右上/昇峯)¶
絶頂朝雲散寒江暮雨頻楚王宫殿已成塵過客轉傷¶
神　月是巫娥伴花為宋玉隣一聽歌調一含嚬哀怨竹¶
枝春(右朝/雲峯)¶
雨過蘋汀逺雲深水國遥渡頭齊舉木蘭橈纎細楚宫¶
腰　暎水勻紅臉偎花整翠翹行人倚棹正無聊一望一¶
<pb:KR4h0109_WYG_025-19b>¶
魂銷(右集/仙峯)¶
碧水鴛鴦浴平沙荳蔲紅望霞峯翠一重重㠶缷落花¶
風　澹薄雲籠月霏微雨洒篷孤舟晚泊浪聲中無處問¶
音容(右望/霞峯)¶
芍藥虚投贈丁香漫結愁鳳栖鸞去兩悠悠新恨怯逢¶
秋　山色驚心碧江聲入夢流何時弦管簇歸舟蘭棹泊¶
沙頭(右棲/鳳樓)¶
碧水澄青黛危峰聳翠屏竹枝歌怨月三更别是斷腸¶
<pb:KR4h0109_WYG_025-20a>¶
聲　煙外黄牛峡雲邊白帝城扁舟清夜泊蘋汀倚棹不¶
勝情(右翠/屏峯)¶
鶴信三山逺羅裙片水深髙唐春夢杳難尋惆悵至如¶
今　十二峯前月三千里外心紅牋錦字信沈沈腸斷舊¶
香衾(右聚/鶴峯)¶
曉色飄紅豆平沙枕碧流泉聲雲影弄新秋觸處是離¶
愁　臉淚横波淡眉攅片月收佳人無力笑難休半整玉¶
搔頭(右望/泉峯)¶
<pb:KR4h0109_WYG_025-20b>¶
裊娜江邊栁飄颻嶺上雲卸㠶逥棹楚江濱歸信夜来¶
聞　欲拂珊瑚枕先熏翡翠裙江頭含笑去迎君鸞鳳盡¶
成羣(右起/雲峯)¶
　　巫山十二峯在楚蜀之交余甞過之舟行迅疾不¶
　　及登覽近巫山尹王道於峯端摹得趙松雪詞十¶
　　二首傳之其詞集中不載以樂府巫山一叚雲按¶
　　之可歌也右傳記稱帝之季女名曰瑶姬精魂作¶
　　艸實為靈芝宋玉本此以託諷後世詞人轉加緣¶
<pb:KR4h0109_WYG_025-21a>¶
　　飾兹為黷矣重葩累藻不越此意余愛袁崧之語¶
　　謂秀峰叠崿竒構異形林木蕭森離離蔚蔚乃在¶
　　霞氣之表仰瞩俯睇不覺忘返自所履歴未始有¶
　　也山水有靈亦當警知己扵古矣尋此語意使人¶
　　神逰八極而脫然自濯扵曄光温瑩之外暇日因¶
　　錄松雪詞并附袁語扵後以洗名山之誣而識余¶
　　未登之慊云¶
　　　蘇武慢(至正八年/夏和虞道)　　　　　　張伯雨¶
<pb:KR4h0109_WYG_025-21b>¶
清露晨流新桐初引消受北窻凉曉經巻薫爐筆床茶¶
具長物恁他圍繞老子無情年光有限只似木人花鳥¶
擬凝雲數朶竒峯曽見漢唐池沼　還自笑待老學鱏¶
魚金題玉躞書裏也容身了阿對泉頭布衣無恙占斷¶
雨苔風篠獨鶴歸来西山缺處掠過亂鴉林表舞琴心¶
叠胎仙坐到髙山小¶
　¶
　全蜀藝文志巻二十五¶
