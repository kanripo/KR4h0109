# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.250242
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0109_WYG_023-1a>¶
欽定四庫全書¶
　全蜀藝文志巻二十三　　明　周復俊　編¶
　　詩¶
　　道釋(附無名石/刻二首)¶
　　　峨睂山月歌送蜀僧晏入中京　唐李白¶
我在巴東三峡時西㸔明月憶峨眉月出峨眉照滄海¶
與人萬里長相隨黄鶴樓前月華白此中忽見峨眉客¶
峨眉山月還送君風吹西到長安陌長安大道横九天¶
<pb:KR4h0109_WYG_023-1b>¶
峨眉山月照秦川黄金獅子承髙座白玉麈尾談重𤣥¶
我似浮雲滯吴越君逢聖主逰丹闕一振髙名滿帝都¶
歸時還弄峨眉月¶
　　　贈僧行融　　　　　　　　　　李白¶
梁有湯恵休常従鮑照逰峨眉史懐一獨映陳公出卓¶
絶二道人結交鳳與麟行融亦俊發吾知有英骨海若¶
不隱珠驪龍吐明月大海乘虚舟隨波任安流賦詩旃¶
檀閣酌酒鸚鵡洲待我適東越相携上白樓¶
<pb:KR4h0109_WYG_023-2a>¶
　　　鷰子龕禪師　　　　　　　　　王維¶
山中鷰子龕路劇羊腸惡裂地競盤屈挿天多峭崿瀑¶
泉吼而噴怪石㸔欲落伯禹訪未知五丁愁不鑿上人¶
無生緣生長居紫閣六時自搥磬一飲尚帶索種田燒¶
白雲斫漆響丹壑行隨拾栗猿歸對巢松鶴時許山神¶
請偶逢洞仙博救世多慈悲即心無行作周商倦積阻¶
蜀物多淹泊巖腹乍旁穿澗脣時外拓橋因到樹架柵¶
值垂藤縛鳥道悉巳平龍宫為之涸跳波誰掲厲絶壁¶
<pb:KR4h0109_WYG_023-2b>¶
免捫摸山木日隂隂結跏歸舊林一向石門裏任君春¶
草深¶
　　　贈蜀僧閭丘師兄　　　　　　　杜甫¶
大師銅梁秀籍籍名家孫嗚呼先博士炳靈精氣奔惟¶
昔武皇后臨軒御乾坤多士盡儒冠墨客藹雲屯當時¶
上紫殿不獨卿相尊世傳閭丘筆峻極逾崐崘鳳藏丹¶
霄暮龍去白水渾青熒雪嶺東碑碣舊製存斯文散都¶
邑髙價越璵璠晚㸔作者意妙絶與誰論吾祖詩冠古¶
<pb:KR4h0109_WYG_023-3a>¶
同年䝉主恩豫章夾日月嵗乆空深根小子思踈濶豈¶
能逹詞門窮愁一揮淚相遇即諸昆我住錦官城兄居¶
秖樹園地近慰旅愁往来當丘樊天涯歇滯雨粳稻卧¶
不翻漂然薄逰倦始與道旅敦景宴歩修廊而無車馬¶
喧夜䦨接軟語落月如金盆漠漠世界黒驅驅争奪繁¶
唯有摩尼珠可照濁水源¶
　　　送僧自吴逰蜀　　　　　　　　盧綸¶
隨緣忽西去何日返東林世路無期别空門不住心人¶
<pb:KR4h0109_WYG_023-3b>¶
煙一飯少山雪獨行深天外猨聲夜誰聞清梵音¶
　　　送少微上人入蜀　　　　　　前人¶
瓶鉢遶禪衣連宵宿翠微樹開巴水逺山曉蜀星稀遍¶
識中朝貴多諳外學非何當一傳付道侣願知歸¶
　　　送定法師歸蜀　　　　　　　楊巨源¶
鳳城初日照紅樓禁寺公卿識恵休詩引棣華霑一雨¶
經分貝葉向雙流孤猿學定前山夕逺鴈傷離㡬地秋¶
空性碧雲無處所約公曽向剡溪逰¶
<pb:KR4h0109_WYG_023-4a>¶
　　　喜鸞公自蜀歸　　　　　　　李洞¶
禁院閉生臺尋師别綠槐寺髙猿㸔講鐘動鳥知齋拂¶
石月盈帚濾泉花滿篩歸来逢聖節吟歩上堯堦¶
　　　贈龎鍊師(女/人)　　　　　　　　前人¶
家住涪江漢語嬌一聲歌戛玉樓簫睡融春日柔金縷¶
粧發秋霞戰翠翹兩臉酒醺紅杏妬半胷酥嫩白雲饒¶
若能携手隨仙令皎皎銀河渡鵲槗¶
　　　錦城秋寄懐𢎞播上人　　　　前人¶
<pb:KR4h0109_WYG_023-4b>¶
極頂雲兼凍孤城露洗初共辭嵩少雪乆絶貝多書逺¶
照鴈行細寒條狖掛虚分泉煎月色憶就茗林居¶
　　　弔草堂　　　　　　　　　　前人¶
杖屨疑師在房闗四壁蛩貯瓶經臘水響塔隔山鐘乳¶
鴿沿苔井齎猿散雪峯如何不見性倚徧寺前松¶
　　　　草堂寺在蜀成都文選注李善引梁簡文草¶
　　　　堂傳曰周顒昔經在蜀以蜀草堂林壑可懐¶
　　　　乃于鍾山雷次宗學館立寺因名草堂亦號¶
<pb:KR4h0109_WYG_023-5a>¶
　　　　山茨盖蜀人謂草屋曰茨成都之郊地名亦¶
　　　　有蠶茨今訛為蠶絲矣唐李太白客逰有懐¶
　　　　故鄊以草堂名其詩集見于尤氏鄭樵書目¶
　　　　可證也杜子美客蜀亦居草堂今人徒知杜¶
　　　　之草堂而不知太白之草堂又止知唐之草¶
　　　　堂名天下而不知實始于梁矣因綴志詩併¶
　　　　及之¶
　　　送僧鸞歸蜀寜親¶
<pb:KR4h0109_WYG_023-5b>¶
歌詩精外學天子是知音坐夜宫鍾近寜親劍閣深髙¶
名徹西國舊跡寄東林自此棲禪者因師滿蜀吟¶
　　　送隂先生歸蜀　　　　　　　　張籍¶
日暮逺歸處雲間仙觀鐘唯持青玉牒獨坐碧鷄峯隂¶
洞新生乳澄泉舊卧龍㡬時因賣藥得向海邊逢¶
　　　漫天嶺贈僧　　　　　　　　　元稹¶
五上兩漫天因師懴業緣漫天無盡日浮世有窮年¶
　　　訪仙(平都/山)　　　　　　　　　呂洞賔¶
<pb:KR4h0109_WYG_023-6a>¶
盂蘭清曉過平都天下名山所不如兩口單行人不識¶
王隂空使馬蹄虚¶
一鳴白鳥出青城再謁王隂二友人口口惟思三島好¶
擡眸巳過洞庭春¶
　　　至真觀三言詩　　　　　後唐杜仁傑¶
坤所載乾所幬象與形孰朕兆緯五行環二曜四¶
海晏九河導峙而山亦多號神有嶽山有嶠粤仙¶
壇極道妙巉孤撑未易到日出沒見遺照偃東西¶
<pb:KR4h0109_WYG_023-6b>¶
絶海徼倐光怪来熠燿大龍蟠細螢爝不恒出赴感召¶
笙嘹亮鶴窈窕羽人路屯其要青螺堆玉簮峭左參井¶
右丹竈掲清虛不二竅昔王人往昭告始軒轅末徽廟¶
接柴望咸親燎莽刼灰起天燒摧棟宇失朱縹羣鹿豕¶
雜蓬藋予向為一来弔必甚廢乃大造聖之前賢者紹¶
矧𤣥元語秘奥探逾逺理益耀微是理萬有耗文雖徑¶
實非剽度今来永為詔¶
　　　前蜀楊勛好道術後主以其妖怪戮之西市臨¶
<pb:KR4h0109_WYG_023-7a>¶
　　　刑有詩具言後主失國¶
聖主何曽識仲都可憐社稷在須㬰市西便是神仙窟¶
何必乘槎汎五湖¶
　　　偽蜀丁元和詩¶
九重城裏人中貴五等諸侯閫外尊争似布衣雲水客¶
不将名利掛乾坤¶
　　　戯仙亭　　　　　　　　　　張無盡¶
瀠洄溪水瀉髙灘中有神龍乆屈蟠衆樂妙音時響喨¶
<pb:KR4h0109_WYG_023-7b>¶
雙娃長袖忽闌珊世間變化無非幻閣上登臨正好觀¶
觀幻見真真亦幻谷花巖草謾憑欄¶
　　　聫句詠小桃源　　　　　　　　龍旦¶
門前碧醮一溪斜彷彿逃秦處士家(石東/雨)便作武陵溪¶
上㸔春来何處不開花¶
　　　還丹歌　　　　　　　　　爾朱先生¶
欲究丹砂訣幽𤣥無處尋不離鉛與汞無出水中金金¶
欲制時須得水水遇土兮終不起但知火候不参差自¶
<pb:KR4h0109_WYG_023-8a>¶
得還丹微妙理人世分明知有死剛只留心戀朱紫豈¶
知光景片時間将為人生長似此何不回心師至道免¶
逐年光虛自老臨樽只覺醉醺酣對鏡不知漸枯槁二¶
郎二郎聽我語仙鄊咫尺無寒暑與君説盡只如斯莫¶
戀驕奢不肯去感君恩義言方苦火急回頭求出路吟¶
成數句贈與君九轉丹成厯今古¶
　　　蘇幕遮　　　　　　　　　　韓仙姑¶
不憂貧不戀富大悟之人開著娑羅鋪内有真如無價¶
<pb:KR4h0109_WYG_023-8b>¶
寳欲識真如正照菩提路貪愛心須除去清浄法身真¶
是堪憑據忍辱波羅為妙藥服了一圎萬病都新愈¶
　　　䕫州羅氏園　　　　　　　無名道士¶
知君行樂似神仙歌舞相隨四十年方外客来嗟不遇¶
洞房深鎖百花天¶
　　　望江南　　　　　　　　　清源真君¶
　　　　金主亮每舉事必決於箕僊後将南牧令童¶
　　　　男女二人侍箕傍得詞云¶
<pb:KR4h0109_WYG_023-9a>¶
纔舉意𤣥象照離宫坎女離男金水盡㡬多鐡騎漫英¶
雄最苦是雲中　遼東鶴驚起老蒼龍四海九州沾恵¶
澤狼山影裏弄清風堪作主人公(亮覽之不悦問鐡騎/漫英雄謂誰耶乃書)¶
(亮字亮大怒復問汝是誰又書/清源真君四字盖灌口神之名)¶
　　　贈張浚入蜀　　　　　　　　宋郭英¶
大漫天是小漫天小漫天是大漫天一從大小漫天後¶
遂使生靈入四川¶
秦山来盡蜀山来日照闗門兩扇開刺史莫嫌迎候逺¶
<pb:KR4h0109_WYG_023-9b>¶
相公新送陕西回(後英罷宣司幹官與通判不赴/往普州賣蒸餅為生宴如也)¶
　　　閒閒宗師和前韻期望過當復用韵以謝¶
　　　　　　　　　　　　　　　　元虞集¶
草堂長憶蜀西郊屢卜歸休自折茅司馬檄傳驚父老¶
少陵詩若入神交山多美竹深宜屋江有嘉魚逺致庖¶
乞得閒身當及早堯時元自有由巢¶
　　　仁夀寺僧報更生佛祠前生瑞竹有懐故園¶
　　　　　　　　　　　　　　　　　前人¶
<pb:KR4h0109_WYG_023-10a>¶
聞道故園生瑞竹試從来使問何如蒼筤獨出千叢裏¶
翠節駢生數尺餘比管可吹丹穴鳳長竿莫釣錦溪魚¶
折腰巳向靈氛卜亦説能歸似兩疏¶
聞道故園生瑞竹令人歸興滿江干扁舟不畏瞿塘險¶
匹馬誰云蜀道難杜甫溪頭花匼匝孔明廟裏栢䦨珊¶
新篁題作歸歟字定得臨江把釣竿¶
聞道故園生瑞竹山僧為我重栽培百年雨露餘生息¶
一日風雲㡬往逥壠上枯桑烏萃止城東華表鶴歸来¶
<pb:KR4h0109_WYG_023-10b>¶
聖恩若許歸田里千石清尊為爾開¶
　　　贈道人簡天碧畫士　　　　　　前人¶
雲氣連山動松聲夾雨寒抱琴穿竹徑留棹寄江湍夕¶
照歸神女春隂帶錦官此生同舊里偏解寫潺湲¶
　　　寄青城道士　　　　　　　　　前人¶
海上别妻子山中求茯苓白虎戯𤣥流蒼龍䕶黄扃燒¶
香招五老行厨庖六丁從子似非逺丹霞粲華星¶
　　　張道士蜀山圖　　　　　　　　前人¶
<pb:KR4h0109_WYG_023-11a>¶
碧玉参天是蜀山舊曽飛度歴孱顔松風上接空歌外¶
蘿月長懸合景間試劒丹崖秋隼疾濯纓錦水夜龍閒¶
君家虛靖歸來日冉冉蓬壺為憶還¶
　　　悟空讃三首　　　　　　　　趙世延¶
水泄人間本不通唐僖西幸蜀塵紅無端横被諸軍士¶
勘破如如老悟空¶
沙界堂堂總法身萬鈞一羽等纎塵不爭鐵笠安頭上¶
惱亂衆生五百春¶
<pb:KR4h0109_WYG_023-11b>¶
精藍在昔紫雲峯梅菊開時靜應同蝴蝶翩翩桑梓曉¶
朅来繁上揖兹風(相傳靜應石/象見紫蝴蝶)¶
　　　　予兒時常聞戊午天兵之攻雲頂也先是宋¶
　　　　將姚世安遷漢陽靜應石像于此山嵗秋冬¶
　　　　漢繁清涼主僧挈徒悟空定真避亂與靜應¶
　　　　同一龕殿城既下將士闗攫財帛先伯元帥¶
　　　　公獨取靜應將歸其故里塔院悟空亦復本¶
　　　　寺迄今五十三年矣兹按部過繁主院智深¶
<pb:KR4h0109_WYG_023-12a>¶
　　　　前詣曰二大士實先師金湯谷復其故者幸¶
　　　　丐一語以耀山門小子不敏感念先伯平昔¶
　　　　輕財急義率類乎此其澤被後人多矣夫何¶
　　　　敢辭¶
　　　祥符訪張三丰　　　　　　　明胡濙¶
交情已乆念離羣獨向山中禮白雲龍送雨来留客住¶
鹿銜花至與僧分疎星出竹昏時見流水鳴渠靜夜聞¶
却憶故人知此隠題詩誰似鮑叅軍¶
<pb:KR4h0109_WYG_023-12b>¶
　　附無名石刻二首¶
　　　度世古𤣥歌(後周至真觀小蠻/橋下相得石碑)¶
始青之下月與日兩半同升合為一大如彈丸甘如蜜¶
出彼玉堂入金室子若得之慎勿失¶
　　　　蜀道觀中淘井得一碑刻文似賦似賛有隠¶
　　　　士言是漢時隂真人所著鍊丹法襍著于子¶
　　　　玉碑¶
有物有物可大可乆採乎蠶食之前用乎火化之後成¶
<pb:KR4h0109_WYG_023-13a>¶
湯自上而臨下夸父虛中而見受氣應朝光功參夜漏¶
白英聚而雪慙黄酥凝而金醜轉制不已神趣鬼驟金¶
歟天年上夀無著于文訣之在口¶
　¶
　¶
　¶
　¶
　¶
<pb:KR4h0109_WYG_023-13b>¶
　¶
　¶
　¶
　¶
　¶
　¶
　¶
　全蜀藝文志巻二十三¶
