# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:32.801124
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 提要
<pb:KR4h0109_WYG_000-1a>¶
欽定四庫全書　　　　　集部八¶
　全蜀藝文志　　　　　　總集類¶
　　提要¶
　　　　(臣/)等謹案全蜀藝文志六十四巻明周復俊¶
　　　　撰復俊崑山人嘉靖庚戌進士江南通志作¶
　　　　名後淑者誤也是編乃其為四川按察司副¶
　　　　使時博採漢魏以降詩文之有闗於蜀者類¶
　　　　為一書包括網羅極稱賅備所載如宋羅泌¶
<pb:KR4h0109_WYG_000-1b>¶
　　　　姓氏譜元費著古器譜其書多不傳於今又¶
　　　　如李商隠重陽亭銘義山文集亦失載皆可¶
　　　　以備考核諸篇之後復俊亦間附辨証如漢¶
　　　　初平五年周公禮殿記載洪适隷釋並載史¶
　　　　子堅隷格詳畧異同彼此互見非同他地志¶
　　　　之泛泛采摭者至若曹丕告益州文與魏人¶
　　　　檄蜀文偽詞虚煽顛倒是非於理可以不録¶
　　　　然此志蒐羅故寔例主全收非同編録總集¶
<pb:KR4h0109_WYG_000-2a>¶
　　　　有所去取善惡並載亦未足為復俊病惟篇¶
　　　　末不著貶駁之詞以申公義是則誠疎耳乾¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4h0109_WYG_000-3a>¶
全蜀藝文志原序¶
俊嘗疑孔明者夙稱三代之遺才伊周之流亞也扶翼¶
英主毗賛皇烈亦既庶㡬哉成允成功矣一時宫府建¶
屬號稱得人闗壘橋梁靡不繕治至於八陣唘圖木牛¶
剙製皆訏謀𤣥逺理思神宻雖後祀千載罕有儷焉而¶
史官獨未之立時如秦子敇輩則旉述允章&KR0488;麗辭理¶
非無良史之才盖俟夫河洛海甸之廓清而後蘭臺玉¶
堂之𢎞啟斯為志耳夫國之有史也經事緯道秩類宣¶
<pb:KR4h0109_WYG_000-3b>¶
倫馳輝於來葉式正於羣生諒乎盡制作之妙而流聲¶
金石協天人之統而幽賛神明者矣可忽乎哉總志之¶
編以代史也慨蜀之有土自神禹導江叢帝開國山谷¶
崇深區域延廣其間事變沓積視它郡為殷英賢文筆¶
儗上國尤盛是知蜀不可以無志猶國不能以無史也¶
是故首紀帝后而立極配體昭焉次之以藩封而疏潢¶
錫壤渥焉次之以監守而分畫慎固崇焉次之以名宦¶
而授鉞載其光焉次之以郡縣而分茅禀其責焉若乃¶
<pb:KR4h0109_WYG_000-4a>¶
經略賛皇王之業雜志慎揚遏之㡬藝文以叅隂陽之¶
秘而其本末煥然章紀列矣然而天垂日映懸符東觀¶
之篇秋皎春温式體西臺之令辟之捜剔山海至寳弗¶
克駢収而懸黎明月其庶摛光揚質矣俊也少有四方¶
之志每悦蜀都賦劍閣銘太白子美篇章以洎司馬淵¶
雲諸作而孔明故墟遺蹟思一登覽焉恨未能也兹乃¶
躬履其地日誦其遺文而獲以論其世則其為幸不已¶
多乎嘉靖壬寅夏四月朔旦按察司副使周復俊撰¶
