# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:34.067620
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0109_WYG_060-1a>¶
欽定四庫全書¶
　全蜀藝文志卷六十　　　明　周復俊　編¶
　　尺牘¶
　　　與周益州書(周撫為益州刺史永/和三年  凡八則)王羲之¶
足下今年政七十耶知體氣常佳此大慶也想復勤加¶
頥養吾年垂耳順推之人理得此以為厚幸但恐前路¶
轉欲逼耳以爾要欲一逰目汶領非復常言足下但當¶
保護以俟此期勿謂虛言得果此縁一叚竒事也¶
<pb:KR4h0109_WYG_060-1b>¶
去夏得足下致卭竹杖皆至此士人多有尊老者皆即¶
分布令知足下遠惠¶
徃在都見諸葛顒曾具問蜀中事云成都城池門屋樓¶
觀皆是秦時司馬錯所修令人逺想慨然具示為廣異¶
聞¶
云譙周有孫高尚不出今為所在其人有以副此志否¶
令人依依足下具示¶
省足下别疏具彼土山川諸竒揚雄蜀都左太冲三都¶
<pb:KR4h0109_WYG_060-2a>¶
殊為不備悉彼故為多竒益令其逰目意足也可得果¶
當告卿求迎少人足耳至時示意遲此期眞以日為嵗¶
想足下鎭彼土未有動理耳要欲及卿在彼登汶領峨¶
眉而還實不朽之盛事但言此心已馳於彼矣¶
知有漢時講堂在是漢何帝時立此知畫三皇五帝以¶
來備有畫又精妙甚可觀也彼有能畫者不欲因摹取¶
當可得否信具告¶
嚴君平司馬相如揚子雲皆有後不¶
<pb:KR4h0109_WYG_060-2b>¶
彼鹽井火井皆有否足下目見不為欲廣異聞¶
　　　與謝安書(法帖不載蜀/中舊有石刻)　　　　　前人¶
蜀中山川如岷山夏含霜雹校之所聞崑崙之仲也¶
　　　與某帖　　　　　　　　　　王獻之¶
益部耆舊傳令送想催驅寫取了慎不可過淹留(米元/章釋)¶
(為益/郎非)¶
　　　與蕭紀書　　　　　　　　　梁元帝¶
蜀中斗絕易動難安弟可鎮之吾自當滅賊又别紙云¶
<pb:KR4h0109_WYG_060-3a>¶
地擬孫劉各安境界情深魯衛書信常通¶
　　　與孫叔靜簡　　　　　　　　宋蘇軾¶
眉山人有巢谷者字元修曽應進士武舉皆無成篤於¶
風義已七十餘矣聞某謫海南徒步萬里來相勞問至¶
新興病亡官為藁殯録其遺物於官庫元修有子䝉在¶
里中某已使人呼䝉來迎䘮頗助其路費仍約過永而¶
南當更資之但未到耳旅殯無人照管或毁壊暴露願¶
公愍其不幸因廵檢至其所特為一言於彼守令得稍¶
<pb:KR4h0109_WYG_060-3b>¶
修治其殯常戒至者保護之以須其子之至則恩及存¶
亡耳死罪死罪¶
　　　答蜀僧幾演¶
幾演大士䝉惠蟠龍集向已盡讀數冊廼文筆力竒健¶
深増(闕/)伏(闕/)嘗觀貫休齊已詩尤多凡陋而遇知得名¶
赫奕如此盖時文凋弊故使此二僧為雄强今吾師老¶
於吟咏精敏豪放而汨没流俗豈亦有幸不幸耶然此¶
道固亦澹泊寂寞非以蘄人知而鼔譽也但鳴一代之¶
<pb:KR4h0109_WYG_060-4a>¶
風雅而已既承厚貺聊奉廣耳¶
　　　與巢元脩¶
日日望歸今日得文甫書乃云昨日始與君瑞成行東¶
坡荒廢春笋漸老餅餤已入未限聞此當俟駕耶老兄¶
别後想健某五七日來苦壅𠻳殊甚飲食語言殆廢矧¶
有樂事今日漸住近日牢城失火燒蕩十九雪堂亦危¶
潘家皆奔避堂中飛熖已燎簷天幸而先生兩瓢無恙¶
四石亦吐芽矣¶
<pb:KR4h0109_WYG_060-4b>¶
　　　答佛印禪師¶
塵勞衮衮忽得來書讀之如蓬蒿藜藿之逕而聞謦欬¶
之音可勝慰悦且審即日法履輕安又重以慰也某䝉¶
恩擢置詞林進陪經幄是為儒者之極榮實出禪師之¶
善禱也餘熱千萬自重¶
　　　重答佛印¶
人至承誨示知俶裝聚道㑹見不遠豈勝欣慰向冷跋¶
涉自愛¶
<pb:KR4h0109_WYG_060-5a>¶
　　　與家復禮(復禮眉州人/)¶
前日辱訪别悵戀不已隂寒起居佳否送行詩别寫得¶
一本都勝前日書者復納去遠道萬萬自重¶
　　　黔中與人簡¶
頃承惠香極清淡可喜毎與範道人同之耳比來絕無¶
香材時時焚降真甲籛淺俗零霍虛躁非主人深静不¶
能調制此物耳聞元叔苦瘡瘍遂平復否焚香何不見¶
寄如王所獻天女惟我能受可以與我呵呵¶
<pb:KR4h0109_WYG_060-5b>¶
　　　答唐彦道¶
比因三家作酒皆美以飲客因作三頌謾往一笑有金¶
桃棕栮二頌熱倦未暇録也王廣道有舉業言行有常¶
可喜人也言欲㳺富義謁入關齎欲倚公一言為重如¶
何¶
　　　答從聖使君¶
此帮茶乃可飲但去城或數日土人不善制度焙多帶¶
煙耳不然亦殊佳今往㸃州都濡月兎兩餅施州入香¶
<pb:KR4h0109_WYG_060-6a>¶
六餅試將焙碾嘗都濡在劉氏時貢炮也味殊厚恨此¶
方難得真好事者耳¶
　　　與曹使君伯逹¶
再拜啓伏承手誨分惠荔子色香動人眼鼻誠與山煙¶
溪露俱來乃知䕫峽荔枝已勝嶺南珎香眷與之意無¶
以為論¶
　　　黔中與人帖(十五則升菴臨/)¶
庭堅頓首竊觀鎮静足以安夷獠清節足以服吏民郡¶
<pb:KR4h0109_WYG_060-6b>¶
閣宴閑時與僚佐歌舞以謝江山當亦無不樂時别後¶
未嘗不思英對也齋中小宴歌舞中更得新進否此邦¶
樂籍似皆勝渝瀘㣲有成都之風也¶
餘甘乃有一種大者如李其質味甘脆與常見者絶不¶
類或云蠻中有之西域傳云餘甘二種大者生青熟黃¶
小者始終青色盖信然矣惠酒殊佳斤燭甚如法弓弢¶
通裙亦精緻併佩珎貺¶
昨仲牖過此盛稱亞室之秀惠纎濃合度笑語不可忘¶
<pb:KR4h0109_WYG_060-7a>¶
女功尤妙公濟來又言作瓠羹極道地故奉麺一石作¶
瓠羹也一噱¶
昨日舍弟荷招喚時暑煩二姬叙挿大似不識好惡然¶
䝉眷與之厚感愧不可言有竹紙乞數十但恐亦竭矣¶
承惠伊蒲之饌感刻感刻¶
比辱寵顧匆匆不得欵停車馬甚愧得手字承侍奉萬¶
福為慰昨日市中已見蠟梅開者數枝矣惠紫蓴金山¶
豆豉皆佳物手寒研凍道謝不能十一¶
<pb:KR4h0109_WYG_060-7b>¶
笋甚竒庭堅再拜喜承起居清安閣中小閣皆佳勝東¶
樓碾茶豈作堰閘處耶尚阻參承千萬珍重¶
四月十三日庭堅頓首元長元度等書亦是一時之傑¶
但鄙性不甚悦之若有所譏評則二公方失勢不若不¶
評之兩得也盛暑奉報草率悚仄悚仄¶
望之去後令弟必將汧國入城其人亦肯調伏成家否¶
無縁㑹面聊寄一笑¶
所喻快一時之語好事者將以為美談此至言也敬佩¶
<pb:KR4h0109_WYG_060-8a>¶
玉音服之無斁¶
承諭小李數問動静想瑯瑘不見問也一噱瑯瑘秀慧¶
清歌有出藍之聲比得數新曲恨未得新教耳鄂渚亦¶
有二三子可與娯毎至樽前未嘗不懐清對也王環中¶
時得近履舄否圓通道人諸山之冠也時請見接清談¶
否¶
小樂府至今未成盖數月不作文字如井泥不食徒費¶
井綆耳秋月晴徹頗得淺斟低唱之樂否恨不見小粧¶
<pb:KR4h0109_WYG_060-8b>¶
與常娥争暉人還奉書草率八月十六日庭堅頓首德¶
修都監在藏仁觀¶
辱垂顧甚惠放逐不齒因廢人事不能奉詣甚愧來辱¶
之意所須¶
拙字天涼意適或能三二帋門下生輙又取去六十老¶
人五月揮汗今實不能辦此想聰明可照察也承晚涼¶
遂行千萬珍愛象江皆親舊但盛暑非近筆研時未能¶
作書見者為道此意¶
<pb:KR4h0109_WYG_060-9a>¶
來人索索作此所謂草草輟慧中之簾甚愧孫子曰將¶
欲奪之必姑與之此倒用司農印耳¶
　余嘗愛山谷刀筆其蒼古如商彛周鼎其壯健如陣¶
　馬風檣不獨度越當時實能凌跨往昔今兹數帖集¶
　中所未載觀夫命辭醖藉用筆遒勁且升菴逼真之¶
　臨風骨宛然可不謂之三絕矣乎反覆展玩弗覺心¶
　醉神降隋珠趙璧恐不足為寳矣嗚呼望厥影孰若¶
　覩厥形安得韓叅將家藏真跡一寓目耶聞已化去¶
<pb:KR4h0109_WYG_060-9b>¶
　莫知所在然異物胡能自秘斗間紫氣試於中夜候¶
　之容可得其珍收處也¶
　¶
　¶
　¶
　¶
　¶
　全蜀藝文志卷六十¶
