# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.676656
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷四十一
<pb:KR4h0109_WYG_041-1a>¶
欽定四庫全書¶
　全蜀藝文志巻四十一　　明　周復俊　編¶
　　記壬¶
　　　前益州五長史真記　　　唐李徳裕¶
益州草堂寺(成都記云在府西五/里去浣花亭三里)列畫前史一十四人¶
(節度職不帶尹則帶/長史非今賓佐也)代稱絶跡余嘗於數公子孫之家¶
獲見圖狀乃知草堂繢事靡不造真者昔巖野㫄求徒¶
聞審像稽山髙舉惟止鎔金孰若記之丹青妙畫神照¶
<pb:KR4h0109_WYG_041-1b>¶
楚國祠廟魯王宫室洎此邦文翁舊館皆圖歴代卿相¶
燦然可觀雖有慕于前良曾莫究於形似豈與夫年代¶
已逺遺像猶存入虛室而煙霞暫披拂浮埃而瑶林斯¶
覿余以精舍甚古廟貌將傾乃選其功徳尤盛者五人¶
模于郡之㕔事追惟二漢臺閣皆有圖寫黄霸于定國¶
雖宰相名臣不得在畫像之列卓子師徳行君子而在¶
功臣之右今之所取意其在斯乎采色既新光靈可想¶
儼若神對吾將與歸因叙其事詒諸來哲大和四年記¶
<pb:KR4h0109_WYG_041-2a>¶
　　　張益州畫像記　　　　　　　蘇洵¶
至和元年秋蜀人傳言有冦至邊邊軍夜呼野無居人¶
妖言流聞京師震驚方命擇帥天子曰毋養亂毋助變¶
衆言朋興朕志自定外亂不作變且中起既不可以文¶
令又不可以武競惟朕一二大吏孰為能處兹文武之¶
間其命往撫朕師乃惟曰張公方平其人天子曰然公¶
以親辭不可遂行冬十一月至蜀至之日歸屯軍撤守¶
備使謂郡縣冦來在吾無爾勞苦明年正月朔旦蜀人¶
<pb:KR4h0109_WYG_041-2b>¶
相慶如他日遂以無事又明年正月相告留公像于浄¶
衆寺公不能禁眉陽蘓洵言於衆曰未亂易治也既亂¶
易治也有亂之萌無亂之形是謂將亂将亂難治不可¶
以有亂急亦不可以無亂㢮是惟元年之秋如器之欹¶
未墜於地惟爾張公安坐于其旁顔色不變徐起而正¶
之既正油然而退無矜容為天子牧小民不倦惟爾張¶
公爾繄以生惟爾父母且公嘗為我言民無常性惟上¶
所待人皆曰蜀人多變於是待之以待盗賊之意而繩¶
<pb:KR4h0109_WYG_041-3a>¶
之以繩盜賊之法重足屏息之民而以碪斧令於是民¶
始忍以其父母妻子之所仰賴之身而棄之于盜賊故¶
每每大亂夫約之以禮驅之以法惟蜀人為易至于急¶
之而生變雖齊魯亦然吾以齊魯待蜀人而蜀人亦自¶
以齊魯之人待其身若夫肆意于法律之外以威劫齊¶
民吾不忍為也嗚呼愛蜀人之深待蜀人之厚自公而¶
前吾未始見也皆再拜稽首曰然蘓洵又曰公之恩在¶
爾心爾死在爾子孫其功業在史官無以像為也且公¶
<pb:KR4h0109_WYG_041-3b>¶
意不欲如何皆曰公則何事於斯雖然於我心有不釋¶
焉今夫平居聞一善必問其人之姓名與鄉里之所在¶
以至於其長短大小美惡之狀甚者或詰其平生所嗜¶
好以想見其為人而史官亦書之於其傳意使天下之¶
人思之於心則存之於目存之於目故其思之於心也¶
固由此觀之像亦不為無助蘓洵無以詰遂為之記公¶
南京人為人慷慨有大節以度量容天下天下有大事¶
公可屬系之以詩曰¶
<pb:KR4h0109_WYG_041-4a>¶
天子在祚嵗在甲午西人傳言有冦在垣庭有武臣謀¶
夫如雲天子曰嘻命我張公公來自東旗纛舒舒西人¶
聚觀于巷于塗謂公暨暨公來于于公謂西人安爾室¶
家無敢或訛訛言不祥往即爾常春爾條桑秋爾滌塲¶
西人稽首公我父兄公在西囿草木駢駢公宴其僚伐¶
皷淵淵西人來觀祝公萬年有女娟娟閨闥閑閑有童¶
哇哇亦既能言昔公未來期汝棄捐禾黍芃芃倉庾崇¶
崇嗟我婦子樂此嵗豐公在朝廷天子股肱天子曰歸¶
<pb:KR4h0109_WYG_041-4b>¶
公敢不承作堂嚴嚴有廡有庭公像在中朝服冠纓西¶
人相告無敢逸荒公歸京師公像在堂¶
　　　載酒亭羣公畫像記　　　　　失名¶
子雲右蜀人事漢成哀平世歴新室身詘而道不得行¶
子雲沒宋興八十九年矣距今千餘嵗其鄉人之學者¶
森然若林之植于畮其在太平興國中有若諫議大夫¶
田公錫之論議叅知政事蘓公易簡之正大雍熙淳化¶
中有若直昭文館陳公充直史館朱公台符之文雅為¶
<pb:KR4h0109_WYG_041-5a>¶
何許人其嘗扞大冦以功得封史家略而不書尚或有¶
之至其家世實不知所據杜子美詩曰百花潭北荘又¶
曰百花潭水即滄浪其來久矣非由冀國而得名也吾¶
意蜀人之不忘冀國之功嵗即其祠致禮焉因相與朋¶
聚為樂非謂其為此邦之人及嘗有為僧漂衣之異也¶
而或者因百花潭之名附㑹其説務為誇誕若不足凴¶
况潭在成都為近郊使冀國實生於是寧方節度鎮蜀¶
何至奪其境内之民而妾之豈為民父母之意哉此甚¶
<pb:KR4h0109_WYG_041-5b>¶
不然者矣客有謂予曰杜子美在蜀與寧同時潭之得¶
名與子美實相後先子又安知其不然寧䟦扈人也何¶
有於境内一女子乎大厯之世朝野多虞干戈兵甲時¶
有所貸而不問重以從事中原未遑他及寧自視疎逺¶
違禮叛律以資聲色之奉以欺朝廷之不知且莫我誰¶
何者盖有所恃而為此也後寧從徳宗狩奉天為盧杞¶
譛死不能保其首領雖曰非罪得非㒺上之報使之邪¶
方寧無恙時驕其嬖妾至馳騁出游以從事窮日之游¶
<pb:KR4h0109_WYG_041-6a>¶
府尹亦為之至潭上置酒髙㑹設水嬉競渡盡衆人之¶
樂而後返其傳曰此冀國故事也冀國姓任本漢上小¶
家女任媪嘗禱于神祠夢神人授以大珠覺而有娠明¶
年四月十有九日而生女稍長奉釋氏教甚謹有僧過¶
其家瘡疥滿體衣服垢弊見者心惡獨女敬事之一日¶
僧持衣從以求浣女欣然濯之溪邊每一漂衣蓮花輙¶
應手而出里人驚異求僧已不知所在因識其處為百¶
花潭㑹崔寧節度西川微服行民間見女心悦之敗其¶
<pb:KR4h0109_WYG_041-6b>¶
家納以為妾寧妻死遂為繼室累封至冀國既貴每生¶
日即來置酒其家艤船江上訪漂衣故處徘徊終日後¶
人因之嵗以為常且即寺之東廡作堂祠之余自為兒¶
時於傳聞如此顧未嘗一至其處今嵗之夏以事留成¶
都(闕/)過及是日與二三友觀焉訪冀國遺跡漫無可考¶
獨有吴仲庶所作祠堂記與余昔所聞於為兒時者大¶
抵略同時余猶為疑其説之不然者余按唐書大厯中¶
崔寧鎮蜀入朝留其弟寛守楊子琳自瀘州襲之寛戰¶
<pb:KR4h0109_WYG_041-7a>¶
力長講計七十三座諸院大藏經計(下闕/)¶
　　　楞嚴院繪佛祖記　　　　　　　失名¶
僧惟中字慧雅本𨽻蓬州開元寺後至成都不復其鄉¶
者凡四十年性孤潔與人不妄合精禪律之學善作詩¶
氣格清謹其徒許之與可朋相上下常呼之曰詩伯(可/朋)¶
(蜀僧之/能詩者)兼通吾儒書學者從質其義日滿座下羸形垢¶
面破衣敗履見者不知其中之所有能如是者俗年六¶
十示滅於大慈之甘露道塲慶厯八年乙酉五月九日¶
<pb:KR4h0109_WYG_041-7b>¶
也前時盡傾其槖中得八萬錢諉其所常往還楞嚴院¶
道人繼舒曰我将去矣生平之餘止此耳其為我命奇¶
工繪佛祖像於爾院之毗盧殿雖然用此被唾罵我不¶
敢辭矣且欲使來者見是相知是心以是知見故能祓¶
除諸妄而冺相忘心我為是功徳之意也道人諾之㑹¶
廣漢劉允文有名於時遂召使圖其事采飾殊絶鋪置¶
有序叩聞傳付宻義相屬一花五葉先後交照信畫評¶
之善品而法苑之勝緣予舊與惟中討論五經大義甚¶
<pb:KR4h0109_WYG_041-8a>¶
重之畫此時予常觀允文下筆後十七年予自祕閤校¶
理乞侍親得相臨邛郡道人使予記其事嘉祐六年辛¶
丑五月十五日東園芳洲亭書¶
　　　彭州張氏畫記　　　　　　　　失名¶
蜀自唐三帝四幸當時隨駕以畫待詔者皆奇工故成¶
都諸郡寺宇所存諸佛菩薩羅漢等像之處雖天下能¶
號為古蹟多者盡無如此地所有矣後歴二偽至國初¶
其淵源未甚逺故穪繪事之精者猶班班可見近世所¶
<pb:KR4h0109_WYG_041-8b>¶
習淺陋寂然不聞其人此亡它盖茍於所利而不自取¶
重其所為之技爾獨天彭張氏能嗣守道人之學用筆¶
設色韻氣標置未嘗輒自奔放惟一謹於良法不為世¶
俗之心所怵誠可尚也予寓彭累月居甚閒暇日與承¶
天僧敏行㳺凡出於張氏之手者觀賞殆徧信乎他人¶
之不能相與較其後先矣敏行乃其俗裔也俊慧通博¶
亦善於此聞予嘉嘆其祖之所為磨石請予道所以然¶
熙寧六年中秋日記¶
<pb:KR4h0109_WYG_041-9a>¶
　　　文與可畫篔簹谷偃竹記　　　　蘓軾¶
竹之始生一寸之萌耳而節葉具焉自蜩蝮虵蚹以至¶
于劍㧞十尋者生而有之也今畫者乃節節而為之葉¶
葉而累之豈復有竹乎故畫竹必先得成竹於胷中執¶
筆熟視乃見其所欲畫者急起從之振筆直遂以追其¶
所見如兎起鶻落少縱則逝矣與可之教予如此予不¶
能然也而心識其所以然夫既心識其所以然而不能¶
然者内外不一心手不相應不學之過也故凡有見于中¶
<pb:KR4h0109_WYG_041-9b>¶
而操之不熟者平居自視了然而臨事忽焉䘮之豈獨¶
竹乎子由為墨竹賦以遺與可曰庖丁解牛者也而養¶
生者取之輪扁斵輪者也而讀書者與之今夫夫子之¶
託於斯竹也而予以為有道者非耶子由未嘗畫也故¶
得其意而已若予者豈獨得其意幷得其法與可畫竹¶
初不自貴重四方之人持縑素以請者足相躡于其門¶
與可厭之投諸地而罵曰吾将以為韈士大夫傳之以¶
為口實及與可自洋州還而余為徐州與可以書遺余¶
<pb:KR4h0109_WYG_041-10a>¶
曰近語士大夫吾墨竹一派近在彭城可往求之韈材¶
當萃於子矣書尾復寫一詩其略曰擬将一段鵝谿絹¶
掃取寒梢萬尺長予謂與可竹長萬尺當用絹二百五¶
十疋知公倦於筆硯願得此絹而已與可無以荅則曰¶
吾言妄矣世豈有萬尺竹也哉余因而實之荅其詩曰¶
世間亦有千尋竹月落庭空影許長與可笑曰蘓子辯¶
則辯也然二百五十疋吾将買田而歸老焉因以所畫¶
篔簹谷偃竹遺予曰此竹數尺耳而有萬尺之勢篔簹¶
<pb:KR4h0109_WYG_041-10b>¶
谷在洋州與可嘗令予作洋州三十詠篔簹谷其一也¶
予詩云漢川脩竹賤如蓬斤斧何曽赦籜龍料得清貧¶
饞太守渭濵千畝在胷中與可是日與其妻㳺谷中燒¶
筍晚食發函得詩失笑噴飯滿案元豐二年正月二十¶
二日與可沒於陳州是嵗七月七日予在湖州曝書畫¶
見此竹廢巻而哭失聲昔曹孟徳祭橋公文有車過腹¶
痛之語而予亦載與可疇昔戲笑之言者以見與可於¶
予親厚無間如此也¶
<pb:KR4h0109_WYG_041-11a>¶
　　　文湖州竹記　　　　　　　　呂元鈞¶
君子之智思能過于人則事無巨細皆足以取髙此衆¶
人所以尊仰欽愛之不已也畫者中有擬像而發于筆¶
墨之間茍臻其極則近見羣物之情状逺叅造化之功¶
力自古賢俊往往能之盖取其如此歟與可之于墨竹¶
枯木世之好事者皆知而貴子瞻嘗謂盡得其理固不¶
妄也頃年來成都畫此兩物於嘉祐長老紀師之方丈¶
紀師寳之以誇識者乃西州僧舍勝事之一也與可在¶
<pb:KR4h0109_WYG_041-11b>¶
文館二十年其才可巨用将老矣尚怐恂一州胷中之¶
藴曽不少露通塞榮悴無一毫羂諸心名教至樂之餘¶
時作墨竹枯木一二以寓其幽懐逺趣真所謂粹静君¶
子也豈特筆墨之間有以過人哉知則語其大不知則¶
語其細知不知於與可何損益耶此可與髙爽眀達者¶
言不可與鄙闇道也¶
　　　徙文湖州木石畫壁記　　　　楊天恵¶
鄉丈人石室先生文公近世文藝之雄自其為大布衣¶
<pb:KR4h0109_WYG_041-12a>¶
即以古文獲重語於天下然壮思鋭甚注射縑素不能¶
休則又於書畫焉發之時将官邛南㑹姻友於郫飲酒西¶
禪之精舍夜艾氣酣䟦燭作此枯木怪石于方丈之壁¶
盖初試手然(斷/句)然筆力天就已自與詩品俱稱第一畫¶
去今五十八伏臘矣其不及知晚幸交公之子冲卿乃¶
克聞之於是假館主者求觀焉歛袵三肅仰而㳺顧徒¶
見老榦聱牙蒼質贔屭㫄枿紐雲下根裂地不知㡬萬¶
年物乃今猶植立楹間謖謖乎如空山臞仙真骨强勁¶
<pb:KR4h0109_WYG_041-12b>¶
劫壊而不僵岌岌乎如幽林古佛耉膚堅宻閱嵗寒而¶
無恙余心懔然恪之以為公真王摩詰也特變化出沒¶
異耳然世無通宿命者斯言未可出之獨恨託非其地¶
頗為拙目輕題墨漫漫横斜于其上輙大息久之不能¶
去間以告主簿事王君舜選舜選奮曰吾乃能辦此乃¶
并其壁徙置公堂之中央飾以欄楯周䕶極謹某曰社¶
櫟多夀山石耐久物誠有之人亦宜然方文公仕初筵¶
越不過三十許耳胷中磽磽已有此奇是肯從兒女為¶
<pb:KR4h0109_WYG_041-13a>¶
柔熟耶君視此畫决非世人婉孌之觀其戎輿(闕/)固扇¶
(闕/)　過客俗子勿輕與言必審其人氣節不凡乃發視¶
之其畫(闕/)　　　癸已其徙以大觀之庚寅而某為之¶
記¶
　　　莫侯畫像記　　　　　　　　　前人¶
江西莫侯治郫二年有佳政籍然傳西南某聞之舊矣¶
崇寧三年七月某以事免䥫官無所歸或曰盍税邛乎¶
曰不可吾故治其曷可以留或曰盍旋梓乎曰未可吾¶
<pb:KR4h0109_WYG_041-13b>¶
乏貲其曷可以濟然則奈何曰吾聞莫侯長者吾将寄¶
孥焉是必撫我既行屬嵗旱所過赤日射地黄&KR1881;勃鬰¶
襲人苖暍死町間榖價翔貴從者病日甚余曰行矣饑¶
飽吾有數後三日進及侯境則道里清寧白水瀲瀲彌¶
望榿葉覆地秔芋人立軒舞翠氣殊不知有雲日若問¶
水瀕人則咸曰此吾大夫之賜也吾邑食岷水支流嵗¶
為堰大者若干小者若干其役夫若干指溉田若干塍¶
故時吏弗省役役弗竭作穿築釃治不皆如律偶一愆¶
<pb:KR4h0109_WYG_041-14a>¶
雨水輒廞涸故嵗多失稔今侯之來敏於百治而水政¶
尤謹其按行必豫其相視必親其功治凡要科配差次¶
必均或倦怠則執柣臨之夜宿野次與傔𨽻均甘苦故¶
堰之髙厚倍于舊而水之深廣什之凡我所以無旱暵¶
之恐非侯則誰使余曰然名定不虛欲入見為侯道之¶
㑹余有疾弗果然侯聞余來亟遣騎勞苦詢問之如十¶
年舊間率諸僚身存之嵗時賙給有加越明年二月侯¶
秩滿以去邑人固德侯之賜又惜其去恨不能留於是¶
<pb:KR4h0109_WYG_041-14b>¶
圖侯衣冠於某所将世事之像成又相率環觀而歌舞¶
焉余於昔侯之去其邑也乃述所見以授其人使書諸¶
像左雖然侯之治行豈僅止此哉而余所書止於此詳¶
於所見略於所聞所以傳信也信以傳信則人之得吾¶
文而傳者可以信於其後矣¶
　　　焦夫子碑序　　　　　　　　　周表¶
蜀之故老傳岷山有焦夫子者國初時人忘其名飽詩¶
書以博學化𨗳人故世人稱夫子云夫子貌寢陋且怪¶
<pb:KR4h0109_WYG_041-15a>¶
長目而廣鼻海口而虯髯癭纍纍絡領下性直率不自¶
飾雖冠帶往往爬痒捫虱腰胯間忽為歌詩則奇言異¶
句有足駭人耳目者今人止能誦其一聨兩輪日月磨¶
興廢一合乾坤夾是非噫豈非所謂古之隠君子歟熙¶
寧中吾鄉賢士文與可遊天彭館倅舍之徐公園盃酒¶
談笑中忽放筆繪夫子之像于學之壁不數筆而成之¶
經嵗既久㡬至冺滅元豐壬戌嵗聶公子因守是郡惜¶
其瀟灑神妙之跡或隠晦不顯遂徙其壁于西湖之凝¶
<pb:KR4h0109_WYG_041-15b>¶
翠亭焉嗟夫天下之人皆有所好然得其所以好者寡¶
矣與可之於畫也縱横意思類皆山石竹木枯槁古淡¶
之物故其為人也亦愛夫清静奇偉有道之士此真得¶
天下所以好者歟公之遷是畫也使與可在而居貴仕¶
間人必曰有所奉焉耳與可已沒公特重惜之是乃所¶
以為君子也方是時天下之士俯仰㣘好方圓逐物喜¶
事媚要迎合附㑹惟恐不足以赴功公乃恬然不以是¶
為設慮而雍容閒暇獨能好與可之所好實賢于人逺¶
<pb:KR4h0109_WYG_041-16a>¶
矣豈不尚哉公索記敢直書云¶
　　　左右生圖記　　　　　　　　李石¶
左右生徒漢石室故事也文翁集蜀士教之分左右兩¶
序記其鄉里姓名而字之刻之石左生若干右生若干¶
典學從事以下若千合若干人其餘固有漫滅不可考¶
者然自有學即有此自漢歴世暨我皇宋蜀學之盛當¶
紹漢得書以補晉唐之缺文寥寥亦復不可見惟煕寧¶
中弟子員至五百時則蜀守蒋堂宻學也自三合法罷¶
<pb:KR4h0109_WYG_041-16b>¶
學之士益落僅至百五十人至張燾尚書増其員至三¶
百括隠田以廪之然亦嵗去嵗來閱春秋二補試濫食¶
而惰實業者未容盡去學司之籍吏為玩文矣蜀為鄙¶
逺不得與東南士偕集成均獨有隣州隨侍入之法而¶
又以廪入為限不能盡其來可歎也㑹科舉前之一嵗¶
願肄業者衆學官以嵗有限員為守請於兩提舉學事¶
司則願後廪入之不足而無拒其來由是聼以嵗補入¶
之數至八百餘員學官擇其通經有獲者倡率而嚴其¶
<pb:KR4h0109_WYG_041-17a>¶
日考月書之程於是四蜀之士畢赴相與自愛重多名¶
秀俊又相與分八齋其鄉曲姓名以齒為小錄以請於¶
學官請如漢故事書之為辛巳左右生圖紹興三十一¶
年記¶
　　　唐吴道子畫聖像記¶
先聖為魯司冦時像二本其乗車而羣弟子從者號曰¶
圖立而先師侍者號曰小影世人求合荀卿所謂如蒙¶
倛轉生其真乃摹小影于石而鑱之壁夫聖人盖有不¶
<pb:KR4h0109_WYG_041-17b>¶
可以見見而聞聞又况以像求耶然學者緣貌觀其道¶
緣形觀其天亦或有所得云¶
　¶
　¶
　¶
　¶
　¶
　全蜀藝文志巻四十一¶
