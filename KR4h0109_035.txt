# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:33.514923
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0109_WYG_035-1a>¶
欽定四庫全書¶
　全蜀藝文志巻三十五　　明　周復俊　編¶
　　記丙¶
　　　禮殿柱記　　　　　　　　　失名¶
漢初平五年蒼龍甲戌旻天季月修築周公禮殿始自¶
文翁應期鑿度開建頖宫立堂布觀廟門相鈎(缺一/字)司¶
幔延公辟相承至于甲午故府梓潼文君増造吏寺二¶
百餘間四百年之際變異蠭起璇璣離常玉衡失統强¶
<pb:KR4h0109_WYG_035-1b>¶
桀并兼人懐僥倖戰兵雷合民散失命烈火飛炎一都¶
之舎官民寺室同日一朝合為灰炭獨留文翁石室廟¶
門之兩觀禮樂崩壊風俗混亂誦讀已絶倚席離散夫¶
禮興則國化郡將陳留髙君節符典境迄斯十有三載¶
㑹(缺一/字)椱亂(缺一/字)慮匡救濟民塗炭閔斯(缺一/字)虚(缺三/字)¶
冠學者表儀(缺三/字)大小推誠興復第館八音克諧鬼方¶
來觀為後昌基(缺一/字)神不¶
　　　周公禮殿記¶
<pb:KR4h0109_WYG_035-2a>¶
漢初平五年蒼龍甲戍旻天季月修舊築周公禮殿始¶
自文翁應期鑿度開建泮宫立堂布觀至于甲午故府¶
梓潼文君增造吏寺二百餘間四百年之際璇璣離常¶
玉衡失統豪傑并兼人懐僥倖戰兵雷合民散失命烈¶
火飛炎一都之舎官民寺室變為灰燼留文翁石廟門¶
之兩觀禮樂崩壊風俗混亂誦讀已絶(四字/不明)夫禮興則¶
民惇樂興則國化郡將陳留髙君(四字/不明)典境迄斯十三¶
載(七字/不明)救民塗炭(二十字/不明)興復學舎八音克諧鬼方来¶
<pb:KR4h0109_WYG_035-2b>¶
觀¶
　　　　　　　右周公禮殿記前所載見洪适𨽻釋¶
　　　　　　　後所載見史子堅𨽻格中有数字不¶
　　　　　　　同載之以備參考¶
　　　益州夫子廟碑記　　　　　唐王勃¶
述夫帝車南指遁七曜于中階華盖西臨藏五雲于太¶
甲雖復星蕩越三元之軌躅可尋雷雨沸騰六氣之經¶
綸有序然則撫銅渾而觀變化則萬象之動不足多也¶
<pb:KR4h0109_WYG_035-3a>¶
握瑶鏡而臨事業則萬機之凑不足大也故知功有所¶
服龜龍不能謝鱗介之尊器有所歸江漢不能竊朝宗¶
之柄是以朱陽登而九有照紫泉清而萬物覩粤若皇¶
靈草昧風驪受河洛之圖帝象權輿雲鳯錫乾坤之瑞¶
髙辛堯舜氏没大夏殷周氏作達其變遂成天下之文¶
極其數遂定天下之象衣冠度律隨鼎器而重光玉帛¶
謳歌反宗禋而大備洎乎三川失御九服蒙塵爼豆喪¶
而王澤竭鐘鼓衰而頌聲寢召陵髙㑹諸侯輕漢水之¶
<pb:KR4h0109_WYG_035-3b>¶
威踐土同盟天子窘河陽之召三徽制度乗戰道而横¶
流千載英華與王風而掃地大業不可以遂絶由是河¶
洛兆朕素王開受命之符天地氤氲𤣥聖舉乗時之䇿¶
興九圍之廢典振六合之頽綱有道存焉斯文備矣夫¶
子姓孔氏諱丘字仲尼魯國鄒人也帝天乙之靈苗宋¶
㣲子之洪緒自𤣥禽翦夏浮寳玉于南巢白馬朝周戴¶
旌旗于北面五遷神器琮璜髙列帝之榮三命雄圖鍾¶
鼎冠承家之禮商丘誕睿下屬于防山泗水戴靈遙馳¶
<pb:KR4h0109_WYG_035-4a>¶
于汶上禮樂由其委輸人儀所以来蘇排禍亂而搆乾¶
元掃荒屯而樹真宰聖人之大業也若乃承百王之丕¶
運總千聖之殊姿人靈昭有作之期嶽瀆降非常之表¶
珠衡玉斗徴象緯于天經賛像龍尊集風雲于地紀亦¶
猶三階瞰月恒星知太紫之宫八桂衝霄羣嶺辨中黄¶
之宅聖人之至象也若乃順時而動用晦而明紆聖哲¶
于常師混波流于下問太陽亭午收爝火于丹衡滄海¶
浮天控涓涔于翠渚西周捧裌僊公留紫氣之書東海¶
<pb:KR4h0109_WYG_035-4b>¶
摳衣郯子叙青雲之袂接輿非聖詢去就于狂歌童子¶
何知屈炎凉于詭問聖人之降跡也若乃參神揆訓鍊¶
道和倪辱太白于中郊絆乗黄于下邑湛無為之跡而¶
衆務同并馳不言之化而群方取則雖復霓旌羽斾齊¶
人張夾谷之威八佾三雍桓氏逼公宫之制洎乎歴階¶
而進宣武備而斬俳優推義而行肅刑書而誅正夘用¶
能使四方知罪争歸舊好之田三家變色願執陪臣之¶
禮聖人之成務也若乃乗機動用歴聘栖遑神經幽顯¶
<pb:KR4h0109_WYG_035-5a>¶
志大宇宙東西南北推心于暴亂之朝恭儉温良授手¶
于危亡之國道之将行也命道之将廢也命歸齊去魯¶
發浩歎于衰周厄宋圍陳奏悲歌于下蔡聖人之救時¶
也若乃筐篚六藝笙簧五典折旋洙泗之間探賾唐虞¶
之際三千弟子攀睿化而升堂七十門人奉洪規而入¶
室從周定禮憲章知損益之源反魯裁詩雅頌得絃歌¶
之首備物而存道下學而上達援神叙教降赤製于南¶
宫運斗陳經動𤣥符于北洛聖人之立教也若乃觀象¶
<pb:KR4h0109_WYG_035-5b>¶
設教三百八十四爻四十有九窮神知化應萬二千五¶
百五十有五成變化而行鬼神觀隂陽而寄天地以鼓¶
天下之動以定天下之疑索衆妙于重𤣥纂羣㣲于太¶
素聖人之讃易也若乃靈襟不測睿視無涯石砮昭隼¶
集之庭土缶騐羵羊之井稽山南望識皓骨于封禺蠡¶
澤東浮考丹萍于夢渚麟圖鑒逺金編題佐漢之符鳯¶
徳鉤深玉䇿筮亡秦之兆聖人之觀化也時義逺矣能¶
事畢矣然後拂衣方外脫屣人間奠楹興夕夢之災負¶
<pb:KR4h0109_WYG_035-6a>¶
杖起晨歌之跡撓虹梁于大厦物莫能宗摧日觀于魯¶
丘吾将安仰明均兩曜不能遷代謝之期序合四時不¶
能革盈虚之數適来夫子時也適去夫子順也為而不¶
有用而不窮五教逺而㣲言絶十哲喪而大義乖九師¶
爭大易之門五傳列春秋之幅六體分于楚晉四始派¶
于齊韓淹中之妙鍵不追稷下之髙風代起百家騰躍¶
攀戸牖而同歸萬匠驅馳仰陶鈞而共貫猶使絲簧金¶
石長懸闕里之堂荆棘蓬蒿不入昌平之墓聖人之遺¶
<pb:KR4h0109_WYG_035-6b>¶
風也道揚十聖光被六虚乗素履而保安貞垂黄裳而¶
獲元吉故能貴而無位履端于太極之初髙而無名布¶
政于皇王之首千秋所不能易百代所不能移萬乗資¶
以興衰四海由其輕重雖復質文交映瞻禴祀而長存¶
金火遞遷奉琴書而罔絶盖易曰觀乎人文以化成天¶
下又云聖人觀神道設教而萬物伏焉豈古之聪明睿¶
知神武而不殺者夫國家襲宇宙之淳精據明靈之寳¶
位髙祖武皇帝以黄旗問罪仗金䇿以勞華夷太宗文¶
<pb:KR4h0109_WYG_035-7a>¶
武皇帝以朱翟承天穆玉衡而正區宇皇上宣宗祖之¶
累洽奉文武之重光稽厯數而坐明堂陳禮容而謁太¶
廟八神齊饗停旒太史之宫六辨同和駐蹕華胥之野¶
文物隱地聲明動天樂繁九俗禮盛三古冠帶混并之¶
所書軌八紘閭閻兼匝之鄉烟火四極竭河追日夸父¶
力盡于楹間越海陵山豎亥塗窮于廡下董腴廣被景貺¶
潛周乾象著而常文清坤靈滋而衆寳用溢金膏于紫¶
洞雨露均華栖玉燭于𤣥都風雷順軌丹蓂翠菌藻繪¶
<pb:KR4h0109_WYG_035-7b>¶
軒庭鳯彩龍姿激揚池禦殊徴肸蠁不召而自至茂祉¶
昭彰無幽而不洽雖復帝臣南面降衢室而無為岱畎¶
東臨陟名山而有事靈命不可以辭也大典不可以推¶
也由是六戎宵警横紫殿而摐金五校晨驅蹴𤣥雲而¶
噴玉星羅海運嶽鎮川渟登碧墠而㑹神祇御𤣥壇而¶
禮天地金箱玉冊益睿算于無疆玳檢銀函署靈機于¶
不竭功既成矣道既真矣歴先生之舊國懐列聖之遺¶
漉翔赤驥而下云亭吟翠虬而望鄒魯泗濵休駕杳疑¶
<pb:KR4h0109_WYG_035-8a>¶
汾水之陽尼岫凝鑾暫似銅山之典廼下詔曰可追贈¶
太師託鹽梅于異代鼎路生光寄舟楫于同時泉塗改¶
照咸亨元年又下詔曰宣尼有縱自天體膺上哲合兩¶
儀之簡易為億載之師表顧唯寢廟義在欽崇如聞諸¶
州縣孔子廟堂及學館有破壊并向来未造生徒無肄¶
業之所先師闕奠祭之儀乆致飄零深非敬本宜令諸¶
州縣官司速加營葺九隴縣學廟堂者大唐龍朔三年¶
鄉人之所建也爾其州分化鳥境徇蹲䲭贏錦室于中¶
<pb:KR4h0109_WYG_035-8b>¶
區託銅梁于石地玉輪斜界神龍蟠沮澤之雲石鏡遥¶
臨寳牒秘禺山之影天帝㑹昌之國上照乾維英靈秀¶
出之鄉傍清地絡庠序由其糾合纓弁所以㑹同文翁¶
之景化不渝智士之風猷自逺于是雙川舊老攀帝奨¶
而翹心三蜀名儒相成均而變色探周規于舊宅詢漢¶
制于新都開基于四㑹之躔授矩于三農之隙土階無¶
級就擊壤于新懽茅茨不剪易曽巢于故事莊壇文杏¶
即架椽欒夾谷幽蘭爰疏戸牖儀刑莞爾似聞沂水之¶
<pb:KR4h0109_WYG_035-9a>¶
歌列侍誾如若奉農山之對緇帷曉闢横組帯于西河¶
絳帳宵懸聚青衿于北海雖秋禮冬詩之化以洽于齊¶
人而宣風觀俗之規實歸于上宰銀青光禄大夫譙國¶
公諱崇義大武皇帝之支孫河間大王之長子髙秋九¶
月振玉贙于唐丘寳算千齡躍璇虯于太渚我國家靈¶
命東朝抗裘冕之尊宗子維城南面襲軒裳之重析𤣥¶
元之緒擁朱虚之位拜玉節于秦京輝金璋于蜀郡𤣥¶
機應物潛銷水怪之災丹筆申寃俯絶幽精之訟魏文¶
<pb:KR4h0109_WYG_035-9b>¶
侯之擁篲道在而謙尊董相國之垂帷風行而俗易司¶
馬宇文公諱純河南洛陽人也皇根帝緒列五鼎于三¶
朝青瑣丹梯跨千尋于十絶仲舉澄清之轡未拯夷塗¶
士元卿相之材先登上佐氷壺精鑒遙清玉壘之郊霜¶
鏡懸明下映金城之域縣令栁公諱明字太易河東人¶
也梁岳之英長河之靈沐江漢之粹精待天衢之元亨¶
旌旗赫奕于中古珪組陸離于下葉鳯巖抽律擢曽秀¶
于龍門驪穴騰姿吐榮光于貝闕自朱絲就列光膺令¶
<pb:KR4h0109_WYG_035-10a>¶
宰之榮墨綬馳芬髙踐郎官之右仙鳬旦舉影入銅章乳¶
翟朝飛聲含玉軫臨邛客位自髙文雅之庭彭澤賓門¶
猶主壺觴之境曠懐足以御物長䇿足以服人重泉之¶
意訓大行單父之謳謠遂逺猶為夏絃春誦俗化之樞¶
機西序東膠政利之根夲上祇朝憲下奉藩維爰搜複¶
廟之儀載闡重欄之制三門四表煥矣維新十哲宗師¶
肅焉如在將使圓冠方領再行鄒魯之風銳氣英聲一¶
變賔渝之俗于是侍郎幽思摛鳯藻于瓌林丞相髙材¶
<pb:KR4h0109_WYG_035-10b>¶
排龍姿于璧沼遺榮處士開簾詮孝悌之機頌徳賢臣¶
持節聽中和之樂其為政也可乆其為志也可大方當¶
變化立極儀刑萬宇豈徒偃仰聽事風教一同而已哉¶
勃幼乏逸才少有竒志虚舟獨泛乗學海之波瀾直轡¶
髙驅踐詞場之閫閾觀質文之否泰衆矣考聖賢之去¶
就多矣自生人以来未有如孔子者也嗚呼今古代絶¶
江湖路逺恨不得親承妙㫖攝齊于游夏之間躬奉徳¶
音攘袂于天人之際撫身名而永悼瞻棟宇而長懐嗚¶
<pb:KR4h0109_WYG_035-11a>¶
呼哀哉故為銘曰五帝既沒三王不歸天地震動隂陽¶
亂飛山崩海竭月缺星圍禮樂無主宗禋遂㣲大哉神¶
賢與時廻博應運而生繼天而作龍躍浩蕩鵬飛寥廓¶
奄有人宗遂荒天爵尼山降彩泗濵騰氣志匡六合神¶
經萬類夾谷登庸中都歴試睿情貫一𤣥猷絶四栖遑¶
教跡莫覯河圖違齊出宋歴楚辭吴風衰俗毁禮去朝¶
無麟書懐巻鳯徳終孤杳杳靈命茫茫天秩吾道難行¶
斯文易失式宣六藝財成四術虚徃實歸升堂入室邈¶
<pb:KR4h0109_WYG_035-11b>¶
矣能仁悠哉化主力制羣辟權傾終古陸離彩燦蟬聫¶
茅土渉海輕河登山小魯皇家載造神風四極檢玉題¶
祥繩金署徳聿懐聖跡同亨天則廼睿台庭爰昇衮職¶
玉津同派金堤茂坂智士髙風文翁潬逺甿淳壤沃聲¶
和俗愿載啟仁祠遂光儒苑沈沈壼奥肅肅扃除靈儀¶
若在列配如初槐新市密杏古壇疎楹疑置奠壁似藏¶
書泛泛寰中悠悠天下徇名則衆知音盖寡碝石叅瓊¶
遂風亂雅仲尼既殁天何為者¶
<pb:KR4h0109_WYG_035-12a>¶
　　　大唐益州大都督府新都縣學先聖廟堂碑文¶
　　　　并序　　　　　　　　　　楊炯¶
序曰銀衡用九天門壓西北之荒銅盖虚三地戸拆東¶
南之野迥七星于上列大清不能潛混茫之機環四海¶
于中州巨塊不能秘生成之業聖人有以見天下之賾¶
擬諸形容聖人有以見天下之動行其典禮靈圖廣運¶
百姓日用而不知神理潛行萬方樂推而不厭古者熊¶
山南眺金崇桁上帝之居鳯穴西臨玉室考爰皇之宅¶
<pb:KR4h0109_WYG_035-12b>¶
五龍乗正按天䜟以希㣲六羽提衡騐星謠而罕漫洎¶
乎尊盧赫胥之代驪連栗陸之君皇名邁乎上𤣥帝圖¶
始于中葉莫不憑三靈之寳位鼓舞隂陽籍六合之尊¶
名財成宇宙未有貴而無位博而無名大禮由其再造¶
大樂出其一變蕩蕩乎人無得而稱焉巍巍乎其有成¶
功也若夫司徒立勲于天地還承帝嚳之家㣲子開國¶
于商周仍纂成湯之業雖𤣥禽厯數推移于景宅之都¶
而白馬旗裳赫奕于風丘之國由是千年有屬萬物知¶
<pb:KR4h0109_WYG_035-13a>¶
歸乾坤合而至徳生日月㑹而明靈降奎婁胃昴風馳¶
白虎之精角亢房心雲鬱青龍之祉君王異表儀石紐¶
而法丹陵輔相宏姿狀臯陶而圖子産豈上鑿乾象摛¶
光芒于北斗之宫括成地形騰粹氣于東山之曲非天¶
下之至精其孰能與于此神㝠造化徳合陶鈞獲沖用¶
于生知運幽幾于性道窮庶事之終始協庶品之自然¶
覩者不識其靈仰者不知其徳步三光于太極照曜三¶
門含萬象于中區聲明萬國惟深也能通天下之志惟¶
<pb:KR4h0109_WYG_035-13b>¶
幾也能成天下之務非天下之至神其孰能與于此道¶
尊徳貴挫銳同塵始于中都宰終于大司冦能使長幼¶
異節男女别途路無拾遺器不雕偽奸雄獨立初明兩¶
觀之誅正教未行仍赦同狴之罪盟齊侯而歸四邑夷¶
不亂盟黜季氏而覆三都家無藏甲非天下之至剛其¶
孰能與于此青光歇滅赤籙衰㣲一注為海岱之尊一¶
戰有河防之霸故得三王不相襲禮亡于冦戎五帝不¶
相沿樂入于河海是以哀生靈之板蕩痛㝢縣之分崩¶
<pb:KR4h0109_WYG_035-14a>¶
歴聘諸侯栖遑異國其為大也法象莫之能容其為髙¶
也黎元莫之能覩時非我與遂厄宋而圍陳道不吾行¶
終樂天而知命非天下之至柔其孰能與于此太山不¶
辭土壤故能成其髙滄海不讓細流故能成其大自季¶
孫之賜我也交益親矣自敬叔之乗我也道彌尊矣于¶
是歴郊社之所考明堂之則金人右對仍觀太祖之階¶
斧扆前臨還訪周公之位然後刪詩書而讀易象動天¶
地而感鬼神運百代之舟車開千齡之戸牖是故雷精¶
<pb:KR4h0109_WYG_035-14b>¶
日角聞道徳而樞衣月頰山庭奉琴書而撰杖非天下¶
之至文其孰能與于此智以藏徃有感而必通神以知¶
来無㣲而不照論五行于帝輔潛觀大皥之光揆七廟¶
于天災預察釐王之過星流十月徴厯象于衰周日汎¶
三江採謳謠于霸楚神無方而易無體聖人通變化之¶
津河出圖而洛出書聖人悟興亡之兆非天下之至明¶
其孰能與于此極天蟠地之禮俯仰揖讓之規百神于¶
是㑹昌二儀以之同節非禮無以别父子兄弟親疎之¶
<pb:KR4h0109_WYG_035-15a>¶
序非禮無以辨君臣上下長幼之位本之于元氣徴之¶
于太古聖足以法于九圍道足以用于八極服先王之¶
制度黜紅紫而無施欽上帝之明威遇風雷而有變非¶
天下之至恭其孰能與于此五行四氣十二月還相為¶
本五聲六律十二管還相為宫至音将簡易同和廣樂¶
與神明合契盛于中國還陳武像之容奄有四方自得¶
文王之操南風奏雅知大舜之温北里宣淫體殷辛之¶
暴非天下之至和其孰能與于此悲夫日中則昃動静¶
<pb:KR4h0109_WYG_035-15b>¶
之常也月滿則虧盈虚之數也自太平王佐委龍翰于¶
芳年禮義霸臣摧獸文于華月則知天之將喪也則知¶
道之將廢也雖復頽山壊木兆悲歌于兩楹夏棟周牆¶
陳盛則于三禮猶使文明昭爛百王知察變之機鐘石¶
鏗鏘萬代挹希聲之樂信可謂備物致用立成器以為¶
天下利者莫大于聖人也既而三河失統九州之寳幣¶
不歸四塞提衡萬里之長城繼作星祅日祲乾象暗而¶
恒文乖禮壊樂崩彛倫斁而舊章缺洎夫碭山休氣潛¶
<pb:KR4h0109_WYG_035-16a>¶
膺赤帝之圖沛國真人密召黄星之録尊褒成之厚級¶
殷崇聖之榮班學校于是大興文武由其不墜年當晉¶
宋運拒周隋太山覆而崑崙倒天柱傾而地維絶三重¶
赤暈還開爭戰之端千里黄埃荐有干戈之務亂離瘼¶
矣黔首何依王室蠢然蒼生無主閭閻匝地今來為講¶
武之場荆棘叅天何日作談經之市皇家撥亂反正應¶
天順人鼓之以雷霆潤之以風雨馳攙搶而掃穢上廓¶
鵬雲决河海以澄姦下清鼇極今天子握大象運洪鑪¶
<pb:KR4h0109_WYG_035-16b>¶
星重輝海重潤乾迴北列垂衣裳于太紫之垣日出東¶
方備法駕于中黄之道溟滓之無天無地盡入提封伯¶
陽之有物有象咸乗禮節太階三襲明瑞氣于朱符中¶
極四遊法祥光于玉燭東膠西序雲閣逢丘國號陶唐¶
家成鄒魯遂使西山童子陳謌謠于璧水之前南國老¶
人受几杖于環林之下乾坤之大徳行矣皇王之盛節¶
明矣江茒鄗黍晨昏薦帝之祥鳯穴麟州晷刻因天之¶
瑞乗輿乃選吉日恊靈辰詔風伯以行觀促雷師而出¶
<pb:KR4h0109_WYG_035-17a>¶
豫房為天駟仍施列缺之鞭斗為帝車即動招揺之柄¶
奠玉帛奏金絲登介丘下梁甫擁神休而尊明號莫之¶
與京按玉冊而考銀繩于斯為盛于是迴輿轉斾臨曲¶
阜之郊畿駐蹕停鑾訪雲壇之軌跡若使九原可作大¶
君得廊廟之才千載有知夫子記風雲之㑹即以乾封¶
元年追贈太師禮也咸亨元年又詔曰宣尼有縱自天¶
體膺上哲合兩儀之簡易為億載之師表顧惟寢廟義¶
在欽崇諸州縣廟堂及學館有破壊并先来未造者遂¶
<pb:KR4h0109_WYG_035-17b>¶
使生徒無肄業之所先師闕奠祭之儀乆致飄零深非¶
敬本宜令州縣速加營葺新都學廟堂者奉詔之所立¶
也因三農之暇陳複道之規考幃帳于西京訪埃塵于¶
東魯海梁桂柱深沈風雨之津鏤檻文㮰曠望江山之¶
表納流雲于上棟白日非遥披濁霧于中階青天在瞩¶
雕鐫暐曄窮妙飾于重欄山海髙深盡靈姿于岌宇門¶
生偘偘如陪文杏之壇胄子鏘鏘若預崇蘭之室每至¶
南方二月草樹華滋北陸三秋風烟搖落莫不列蘋蘩¶
<pb:KR4h0109_WYG_035-18a>¶
于上席行禮敬于質明奠椒桂于中罇敬神明于如在¶
爾其邑居重複原野平蕪出江干之萬里入參星之七¶
度龜城藹藹煥繁霞于百尺之樓蛟浦澄澄洗明月于¶
千秋之水文翁舊學日徃年歸劉禪平堂烟荒霧惨武¶
侯龍伏猶觀八陣之圖壯士蛇崩仍辨五丁之石左巴¶
右獠之勝域陸海三江之奥壤大都督周王皇第八子¶
也𤣥元繼天而作降仙才于玉斗之庭武昭應運而生¶
開霸業于金城之域五潢髙瑛流滋液于咸池十日旁¶
<pb:KR4h0109_WYG_035-18b>¶
羅散光華于若木星懸帝子遥澄井絡之郊岳列天孫¶
逺控彭門之野姬公以明徳之重行寳化于周南曹植¶
以懿親之賢發金聲于魯北通議大夫長史南陽来恒¶
隨十二衛大將軍榮國公之元子申侯太岳鎮其靈襟¶
傅說長河昭其神彩龎士元蓄西申之逸羽始踐題輿¶
管公明絆東道之雄姿初臨别乗朝議大夫守司馬宇¶
文純左衛将軍靈州都督之次子台門鼎族傳呼棨㦸¶
之榮玉質金相海若河宗之寳庾氷清識得嚴令而非¶
<pb:KR4h0109_WYG_035-19a>¶
常桓温貴遊無車公而不樂縣令鄭𤣥嘉榮陽人也東¶
周玉裔北海金宗列矛㦸之森森吐風流而蒨蒨尺兵不¶
用瑕丘有上徳之君枹鼓無聞洛陽有神明之宰丞京¶
兆韋徳工主簿扶風馬仁礪尉清河張嗣明北地傅懐¶
愛等荆藍灼爍鄧杞枎疎許𤣥度入風月之清關郭林¶
宗獲神仙之妙境南昌晦迹共梅福而齊衡左部韜真¶
與喬𤣥而等列博士張𤣥鑒助教費仁敬等碧雞雄辯¶
則江海沸騰白鳳宏辭則烟霞噴薄一州聞道親居典¶
<pb:KR4h0109_WYG_035-19b>¶
學之官四子乗風来聽中和之曲圓冠列侍執巾&KR0034;于¶
西階大帶諸生受詩書于北面泮宫之上更開通徳之¶
門小學之前復見華隂之市鄉望等魚文驥子震曜于¶
平原漢文巴姬駢羅于甲第杜陵亭長終成輔相之才¶
桐鄉嗇夫且著亷平之號莫不公私務隟即聴絃歌隂¶
雨時閒仍觀俎豆逍遙城郭拜夫子之靈祠髣髴風塵¶
見夫子之遺像天道之機衡莫測下問書生陽精之逺¶
近未知来求小子當仁不讓思齊于上古之名遊聖難¶
<pb:KR4h0109_WYG_035-20a>¶
言有愧于中郎之石其辭曰¶
太虚寥廓洪鑪噴薄上綴二宫旁清八絡𤣥津獨化聖¶
人攸作蛇柱為居龍門是託爰清爰浄惟寂惟寞¶
龜䜟韜名魚圖表靈火紀雲紀天正地正君臣禮制宇¶
宙輝明文武既沒成康遂行羣飛海水若羽天星¶
玉筐魯裔金符逺系鐘石雖遷山河不替乾坤降徳隂¶
陽合契虎嘯風清龍騰雲逝三元載停萬方攸濟¶
魯道既昏綿綿若存禄移公室政在私門學而方仕謙¶
<pb:KR4h0109_WYG_035-20b>¶
而彌尊聴之也厲即之也温義責齊國刑懲季孫¶
多能惟聖道廢惟命天下莫容諸侯走聘至于是國必¶
聞其政仁義立身温恭成性不圖為樂終悲撃磬¶
九野八方栖栖遑遑從周返魯考夏觀商先王道術夫¶
子文章可乆可大為龍為光星衡入室月準升堂¶
智周通塞神兼語黙幾然而長黯然而息漢承周運胡¶
亡秦國察徃知来研精茂徳無必無我自南自北¶
萬象皆宗千靈共同惟變所適居常待終樂天知命匪¶
<pb:KR4h0109_WYG_035-21a>¶
我求蒙北辰之北東海之東百王遺訓萬世餘風¶
時亡玉斗運鍾陽九周井龍沉秦原鹿走生人巻舌道¶
路鉗口禮樂崩頽典章殘朽萬邦請命三靈授手¶
日角昇圖星精應符載揚風教重闡規模數遷三紀年¶
當五湖星芒夜指日暈朝枯環林摧折璧沼荒蕪¶
赫矣髙祖粤若稽古丕哉文皇照臨下土坤維旁綴乾¶
紘上補鯤化三千龍飛九五爰及列聖重規襲矩¶
我君文思念兹在兹金鏡八海珠囊四時三雍九室秋¶
<pb:KR4h0109_WYG_035-21b>¶
禮冬詩絳帳語道青衿質疑載垂仙謨廣創靈祠¶
披圖按籍逺求陳跡玉檻烟開金牕雨闢睟儀偘偘雲¶
居寂寂弟子摳衣門人避席階列簠簋庭羅絲石¶
地接臨邛山横劍峯滇池躍馬沮澤蟠龍中望撃節髙¶
門扛鐘隂靈肸蠁文雅雍容書池必變諜席常重¶
今還古徃寂寥無尚太山既頽吾將安仰梁木斯壊吾¶
將安倣異代風行殊塗影響敢立言而徴聖冀得意而¶
忘象¶
<pb:KR4h0109_WYG_035-22a>¶
　¶
　¶
　¶
　¶
　¶
　¶
　¶
　¶
<pb:KR4h0109_WYG_035-22b>¶
　¶
　¶
　¶
　¶
　¶
　¶
　¶
　全蜀藝文志巻三十五¶
