# -*- mode: mandoku-view; -*-
#+TITLE: 全蜀藝文志
#+DATE: 2015-08-25 00:37:32.896684
#+PROPERTY: ID KR4h0109
#+PROPERTY: BASEEDITION WYG    
#+PROPERTY: JUAN 卷五
<pb:KR4h0109_WYG_005-1a>¶
欽定四庫全書¶
　全蜀藝文志巻五　　　明　周復俊　編¶
　　詩¶
　　　都邑¶
　　　　蜀國弦　　　　　　　　梁簡文帝¶
銅梁指斜谷劒道望中區通星上分野作國下為都雅¶
歌因良守妙舞自巴歈陽城嬉樂盛劒騎鬰相趨五婦¶
行難至百兩好逰娱牲祈望帝祀酒酹蜀侯誅江妃納¶
<pb:KR4h0109_WYG_005-1b>¶
重聘貞女愛将雛停弦時繫𤓰息吹治脣朱脱衫湔錦¶
浪囘扇避陽烏聞君握節返賤妾下城隅¶
　　　蜀道難　　　　　　　　　　　前人¶
巫山七百里巴水三囘曲笛聲下復髙猨啼斷還續¶
　　　蜀道難　　　　　　　　　梁劉孝威¶
玉壘髙無極銅梁不可攀雙流逆巇道九坂澀陽闗鄧¶
侯䇿馬度王生歛轡還歛轡懼身尤叱馭奉王猷若恡¶
千金重誰為萬里侯戲馬呑珠界揚舲濯錦流沉犀厭¶
<pb:KR4h0109_WYG_005-2a>¶
水怪握鏡表靈丘禺山金碧有光輝遷亭車馬尚輕肥¶
彌想王褒擁節反更憶相如乘傳歸君平子雲閴不嗣¶
江漢英靈信已衰¶
　　　蜀道難　　　　　　　　　　陳隂鏗¶
王尊奉漢朝靈闗不憚遥髙岷長有雪隂棧屢經燒輪¶
摧九折路騎阻七星橋蜀道難如此功名詎可要¶
　　　蜀道難　　　　　　　　　唐張文琮¶
梁山鎮地險積石阻雲端深谷下寥廓層巖上鬰盤飛¶
<pb:KR4h0109_WYG_005-2b>¶
梁架絶嶺棧道接危巒攬轡獨長息方知斯路難¶
　　　蜀道難　　　　　　　　　　　李白¶
噫吁嚱危乎髙哉蜀道之難難于上青天蠶叢及魚鳬¶
開國何茫然爾來四萬八千嵗不與秦塞通人煙西當¶
太白有鳥道可以横絶峨眉巔地崩山摧壮士死然後¶
天梯石棧相鈎連上有六龍廻日之髙標下有衝波逆¶
折之回川黄鶴之飛尚不得過猨猱欲度愁攀緣青泥¶
何盤盤百歩九折縈嵓巒捫参歴井仰脅息以手撫心¶
<pb:KR4h0109_WYG_005-3a>¶
坐長歎問君西遊何當還畏途巉巖不可攀但見悲鳥¶
號古木雄飛呼雌遶林間又聞子規啼月落愁空山蜀¶
道之難難于上青天使人聽此彫朱顔連峯去天不盈¶
尺枯松倒挂倚絶壁飛湍瀑流争喧豗砯崖轉石萬壑¶
雷其險也若此嗟爾逺道之人胡為乎來哉劒閣峥嶸¶
而崔嵬一夫當闗萬夫莫開所守或匪人化為狼與豺¶
朝避猛虎夕避長蛇磨牙吮血殺人如麻錦城雖云樂¶
不如早還家蜀道之難難于上青天側身西望長咨嗟¶
<pb:KR4h0109_WYG_005-3b>¶
　　　龍州　　　　　　　　　　　　前人¶
嵐光深院裏傍砌水泠泠野燕巢官舍溪雲入古㕔日¶
斜孤吏過簾捲亂峰青五色神仙尉焚香讀道經¶
　　　巴州　　　　　　　　　　　　前人¶
巴水急如箭巴船去如飛十月二千里郎行㡬嵗歸¶
　　　成都　　　　　　　　　　　　蕭遘¶
月曉已聞花市合江平偏見竹簰多好教載取芳菲樹¶
剰照岷天瑟瑟波¶
<pb:KR4h0109_WYG_005-4a>¶
　　　賦得蜀都　　　　　　　　　　褚亮¶
列宿光輿井分土跨梁岷沉犀對江浦駟馬入城闉英¶
圖多霸跡歴選有名臣連騎簮纓滿含章詞賦新得上¶
僊槎路無待訪嚴遵¶
　　　成都府　　　　　　　　　　　杜甫¶
翳翳桑榆日照我征衣裳我行山川異忽在天一方但¶
逢新人民未卜見故鄉大江東流去逰子去日長曽城¶
填華屋季冬樹木蒼喧然名都㑹吹簫間笙簧信美無¶
<pb:KR4h0109_WYG_005-4b>¶
與適側身望川梁鳥雀夜各歸中原杳茫茫初月出不¶
髙衆星尚争光自古有羇旅我何苦哀傷¶
　　　上皇西廵南京十首　　　　　　李白¶
胡塵輕拂建章臺聖主西廵蜀道來劒壁門髙五千丈¶
石為樓閣九天開¶
九天開出一成都萬戶千門入畫圖草樹雲山如錦繡¶
秦川得及此間無¶
徳陽春樹似新豐行入新都若舊宫栁色未饒秦地綠¶
<pb:KR4h0109_WYG_005-5a>¶
花光不減上林紅¶
誰道君王行路難六龍西幸萬人歡地轉錦江成渭水¶
天廻玉壘作長安¶
萬國同風共一時錦江何謝曲江池石鏡更明天上月¶
後宫親(一作/新)得照蛾眉¶
濯錦清江萬里流雲帆龍舸下揚州比地雖誇上林苑¶
南京還有散花樓¶
錦水東流繞錦城星橋北挂象天星四海此中朝聖主¶
<pb:KR4h0109_WYG_005-5b>¶
峨眉山上(一作/下)列仙庭¶
秦開蜀道置金牛漢水元通星漢流天子一行遺聖跡¶
錦城長作帝王州¶
水渌天青不起塵風光和暖勝三秦萬國煙花随玉輦¶
西來添作錦江春¶
劒閣重闗蜀北門上皇歸馬若雲屯少帝長安開紫極¶
雙懸日月照乾坤¶
　　　䕫州歌絶句(十首取七/)　　　　　杜甫¶
<pb:KR4h0109_WYG_005-6a>¶
中巴之東巴東山江水開闢流其間白帝髙為三峽鎮¶
䕫州險過百牢闗¶
白帝䕫州各異城蜀江楚峽混殊名英雄割據非天意¶
霸王并呑在物情¶
赤甲白鹽俱刺天閭閻繚繞接山巔楓林橘樹丹青合¶
複道重樓錦繡懸¶
瀼東瀼西一萬家江南江北春冬花背飛鶴子遺瓊蘂¶
相趂鳬雛入蔣牙¶
<pb:KR4h0109_WYG_005-6b>¶
東屯稻畦一百頃北有澗水通青苗晴浴狎鷗分處處¶
雨隨神女下朝朝¶
蜀麻吴鹽自古通萬斛之舟行若風長年三老長歌裏¶
白晝攤錢髙浪中¶
武侯祠堂不可忘中有松栢参天長干戈滿地客愁破¶
雲日如火炎天凉¶
　　　成都曲　　　　　　　　　　　張籍¶
錦水近西煙水綠新雨山頭荔枝熟萬里橋邊多酒家¶
<pb:KR4h0109_WYG_005-7a>¶
逰人愛向誰家宿¶
　　　井絡　　　　　　　　　　　李商隠¶
井絡天彭一掌中漫誇天設劒為峰陳圖東聚燕江石¶
邊柝西懸雪嶺松堪嘆故君成杜宇可能先主是真龍¶
朅來為報奸雄軰莫向金牛訪舊蹤¶
　　　中元甲子以辛丑駕幸蜀　　　　羅隠¶
邪氣奔屯瑞氣移清平過盡到艱危縱饒犬彘迷常理¶
不奈豺狼幸此時九廟有靈思李令三川悲憶恨張儀¶
<pb:KR4h0109_WYG_005-7b>¶
可憐一曲還京樂重對紅蕉教蜀兒¶
　　　蜀中三首　　　　　　　　　　鄭谷¶
馬頭春向鹿頭闗逺樹平蕪一望閑雪下文君沽酒市¶
雲藏李白讀書山江樓酒恨黄梅後村落人歌紫芋間¶
堤月橋燈好時景漢庭無事不征蠻¶
夜多無雨曉生塵草色嵐光日日新蒙頂茶畦千㸃露¶
浣花牋紙一溪春揚雄宅在唯喬木杜甫臺荒絶舊隣¶
却共海棠花有約數年留滯不歸人¶
<pb:KR4h0109_WYG_005-8a>¶
渚逺江清碧簟紋小桃花繞薛濤墳朱橋直指金門路¶
粉堞髙連玉壘雲牕下斵琴翹鳯足波中濯錦散鷗羣¶
子規夜夜啼巴樹不並吴鄉楚國聞¶
　　　錦城曲　　　　　　　　　　温庭筠¶
蜀山攅黛留時雪簝笋嶡芽縈九折江風吹巧剪霞綃¶
花上千秋杜鵑血杜鵑飛入巖下叢夜叫思歸山月中¶
巴水漾情情不盡文君織得春機紅怨魄未歸芳草死¶
江頭學種相思子樹成寄與望鄉人白帝荒城五千¶
<pb:KR4h0109_WYG_005-8b>¶
里¶
　　　新都行　　　　　　　　　　歐陽詹¶
縹緲空中絲蒙籠道傍樹翻兹葉間吹惹彼花上露悠¶
揚絲意去苒弱花枝住何計脱纏綿天長春日暮¶
　　　益昌行(并序/)　　　　　　　　　前人¶
　貞元年中天子以工部郎中興元少尹吴興陸公長¶
　源牧利州其為政五年子旅逰由于利覩人安俗阜¶
　欽所以美作詩一章利州故益昌郡也目曰益昌行¶
<pb:KR4h0109_WYG_005-9a>¶
　詩曰¶
驅馬至益昌倍驚風俗和耕夫壟上謡負者途中歌處¶
處川復原重重山與河人煙遍餘田時稼無閒坡問業¶
一何脩太守徳化加問身一何安太守恩懐多賢哉我¶
太守在古無以過愛人甚愛子理邦如理家雲雷既奮¶
騰草木遂萌芽乃知良二千徳足為國華今時固精求¶
漢帝非徒嗟四氣有青春衆植佇揚葩期當説霖雨天¶
下同滂沲¶
<pb:KR4h0109_WYG_005-9b>¶
　　　蜀國弦　　　　　　　　　　　李賀¶
楓香晚花静錦水南山影驚石墜猿哀行雲愁半嶺凉¶
月生秋浦玉沙鱗鱗光誰家紅淚客不忍過瞿塘¶
　　　蜀國偶題　　　　　　　　　　錢珝¶
忽憶鑾輿西幸時暗傷前恨竟誰知佩蘭應語宮臣道¶
莫向金盤進荔枝¶
　　　黔中書懐　　　　　　　　　　竇羣¶
萬事非京國千山擁麗譙佩刀看日曬賜馬傍江調言¶
<pb:KR4h0109_WYG_005-10a>¶
語多重譯壺觴每獨謡沿流如著翅不敢問歸橈¶
　　　成都　　　　　　　　　　　宋楊億¶
五丁力盡蜀川通千古成都綠酎濃白帝倉空蛙在井¶
青天路險劒為峰漫傳西漢祠神馬已見南陽起卧龍¶
張載勒銘堪作戒莫矜函谷一丸封¶
　　　前題　　　　　　　　　　　　劉筠¶
鏤膚剽俗恣邊遨或得蹲䲭號富饒井絡共知天與險¶
蠺叢無奈世興妖杜䳌積恨花如血諸葛遺靈栢半燒¶
<pb:KR4h0109_WYG_005-10b>¶
才似文園何足道一生琴意秪成痟¶
　　　前題　　　　　　　　　　錢思公¶
武侯千載有餘靈盤石刀痕尚未平巴婦自饒丹宂富¶
漢庭還負碧砮征雨經蜀市應和酒琴到臨邛别寄情¶
知有忠臣能叱馭不論雲棧更峥嶸¶
　　　悼蜀詩　　　　　　　　　　張詠¶
蜀國富且庶風俗矜浮薄奢僣極珠貝狂佚務娱樂虹¶
橋吐飛泉煙栁閉朱閣燭影逐星沉歌聲和月落鬬鷄¶
<pb:KR4h0109_WYG_005-11a>¶
破百萬呼盧縱大噱逰女白玉璫驕馬黄金絡酒肆夜¶
不扃花市春漸作禾稼暮雲連紈繡淑氣錯熙熙三十¶
年光景倐如昨天道本害盈侈極禍必作當時布政者¶
㒺思救民瘼不能宣淳化移風復儉約情性非方直多¶
為聲色著從欲竊虛譽隨俗縱貪攫蠺食生靈饑作威¶
恣暴虐佞㒺天子聽所利唯剝削一方忿恨興千里攘¶
臂躍火氣烘寒空雪彩揮蓮鍔無人能却敵何暇施擊¶
柝害物黷貨輩皆為白刃爍瓦礫積臺榭荆棘迷城郭¶
<pb:KR4h0109_WYG_005-11b>¶
里第鏁苔蕪庭軒喧燕雀斗米金帛市束芻羅綺博悲¶
夫驕奢民不能飽葵藿朝廷僉元戎帥師盪兇惡虎旅¶
一以至梟巢一何弱燎毛焰晶熒破竹鋒熠爚兵驕不¶
可戢殺人如戲謔悼耄皆麗誅玉石何所度未能剪强¶
暴争先謀剽掠良民生計空賖死心殞穫四野搆豺狼¶
五畝孰耕鑿出師不以律餘孽何由却俾夫熾蜂蠆寡¶
術能籠絡邊陲未肅清胡顔食天爵世方尚奔競誰復¶
振謇諤黄屋逺萬里九重髙寥廓時稱多英雄才豈無¶
<pb:KR4h0109_WYG_005-12a>¶
衛霍近聞命良臣拭目觀奇略¶
　　　成都書事百韻詩(并序/)　　　　　薛田¶
　金躔奥壤玉壘名區風物尚饒曠古稱最僕守茲職¶
　任五年載至初則木牛流馬馳八使以均財次則皂¶
　盖朱幡奉一麾而作鎮歴覽勝異慷慨興懐古人曰¶
　非感發不可以言詩非聲詩不可以導志故言成志¶
　激流為美談偶因公退輙作成都書事七言一百韻¶
　止陳乎益都事蹟㒺暇以外景加諸庶㡬謬發于斐¶
<pb:KR4h0109_WYG_005-12b>¶
　然詎敢芳揚于作者其詩曰¶
混茫丕變造西阡物像熙熙被一川易覺錦城銷白日¶
難歌蜀道上青天雲敷牧野耕桑雨栁拂旗亭市井煙¶
院鎖玉溪留好景坊題金馬促繁絃風流鋪席堆紅豆¶
瀟灑門庭映碧鮮表状屢言同穎穂敇書頻奨並生蓮¶
旋科杞樹炊香稻剰種豌巢沃晚田仁宅不隳由政立¶
義闈無取任情遷民知禮遜蠺叢後俗尚奢華邃古先¶
遶郭波濤來浩浩歸朝岐路去綿綿乍囘黒水将成道¶
<pb:KR4h0109_WYG_005-13a>¶
潛到青羊恐遇仙靚女各功翻様繡袨商兼制砑綾牋¶
壚邊泛蟻張裙幄江上鳴鼉簇綵舩石筍崚嶒衙對峙¶
琴臺恢闊寺相連羣葩艷裏珍禽語百草香中瑞獸眠¶
喜趣必臻尤佇望勝逰爭倦更遷延早荷葉底蹲鴟伏¶
椶樹梢頭亂蝶穿鹺發牢盆渾棄鹵鐵資圜法免鈈鈆¶
豐饒物態寜殊越美麗姝姬酷類燕西海號雄彰傳紀¶
南康辭健積銘鑴良工手技髙容學妙隠丹方秘不傳¶
倚劒靈闗凌絶頂夢刀孤壘削危巔金華巷陌遺三品¶
<pb:KR4h0109_WYG_005-13b>¶
石鏡伽藍露一拳信落荆州隨鼓枻檢頌芝闕聴揺鞭¶
若量内地寒暄異且在遐陬水陸全渝舞舊云傳樂府¶
巴談誰曰繫言詮九苞綰就佳人髻三閙裝成子弟韀¶
欲辨坤維尋地理纔臨益部認郊廛文翁室暗封苔蘚¶
葛亮祠荒享豆籩貨出軍儲推賑濟轉行交子頌輕便¶
氣蒸蒟蒻根鬚潤日罩楩柟樹影圓藥市風光蟲蟄外¶
花潭遨樂鵙鳴前聚源待擬求梟氏貯怨那能雪杜鵑¶
衆植森榮還蓊蔚夾流湍迅迴潺湲鮮明機杼知無算¶
<pb:KR4h0109_WYG_005-14a>¶
細碎錐刀不啻千合伴鵶鬟齊窈窕對陪霓袖競翩翾¶
五門冷映岷峨雪千里爰疏灌堋泉茂盛八弦宜得最¶
膏腴十道北俱偏袁滋不到生無分段相重來宿有縁¶
款召相如登兔苑驟遷太白歩花甎葳甤草木時為瑞¶
竒秀江山代産賢曉後細風紅灼灼夜中㣲雨碧芊芊¶
錦亭焰燭明歌障繡閣香毬煖熨氈寳塔徘徊停隼旟¶
觀街雜㳫擁輜軿酴醾引架家家郁躑躅攀條處處妍¶
重愛魯儒提徳柄威降曹將董戎旃歡謡少負賨人勇¶
<pb:KR4h0109_WYG_005-14b>¶
長講多經楚客禪似簇綺羅偏煥耀如流車馬信喧闐¶
搘機顯綽名堪錄題柱芬芳事莫捐李特鋒錯徒恃險¶
張儀規畫自持顛鷹揚器業成悠乆鳥合奸雄敗轉旋¶
漫向鼎分澄霸道却當龜化驗都廛強貪楚滅悲傾轍¶
廣洽堯詢喜慕羶側弁猖狂抛玉斝歸鞍酩酊墜金鈿¶
氛埃屏息雲常覆稼穡繁滋澤靡愆睿聖宵衣垂迺睠¶
貴臣馳日每傳宣石牛邁路加歆饗江瀆隆區助潔蠲¶
避暑亭臺珍簟設縱閒池沼釣絲牽遮蠻帶礪長能固¶
<pb:KR4h0109_WYG_005-15a>¶
捍蜀金湯逺益堅何武甲科曽繼踵嚴真十兆罕差肩¶
儲書競甲諸家集博識咸修百氏箋紙碓暮舂臨岸滸¶
瓜樽春注截河壖華嚴像閣凉堪愛淨衆松溪僻可憐¶
學射崔嵬横罨靄放生寛廣媚漪漣蘚庭嫩筍青篸篸¶
風檻新荷綠扇扇守戍貔䝗千萬騎采葑簮筍兩三員¶
清江瀉勢方流巽大面盤形正壓乾電掃谷風藏虎嘯¶
雷瞑宫樹灑龍涎郃占逖應星舒彩欒噀端聆火撲燃¶
令範式驅民&KR0409;&KR0409;咨謀疇倚道平平性寒甘蔗猱偷齧¶
<pb:KR4h0109_WYG_005-15b>¶
體膩芭蕉蠧莫沿誌讀備興重掩巻史看唐幸懶終篇¶
雕盤姹女呈酥作水巷癡童颺紙鳶初下鹿頭迷鄠柱¶
暫來犀浦誤伊瀍變秦言語生皆㑹戀土情懐死不悛¶
結廈斧斤宗簡易入神丹艧厲精専柳隄夜月朱簾捲¶
花市春風繡幕搴十縣版圖分戶籍一城牌肆係民編¶
受辛滋味饒薑蒜劇饌盤飡足鮪鱣月季昌霜秋肯挫¶
荔枝衝瘴夏宜然幾番藂箐鳴虚籟是箇園林噪懶蟬蠢¶
動乗時先飬育菁英屆候别陶甄地丁葉嫩和嵐採天¶
<pb:KR4h0109_WYG_005-16a>¶
蓼芽新入粉煎平代唘闈聞繼岌監軍憑軾見劉焉蕙¶
蘭馥裛幽蹊畔菱芡交鋪曲島邊繪網晚晴誇蹴踘畫¶
繩寒食戲鞦韆氤氲紫霧濛都邑縹渺彤霞聚偓佺螭¶
伏自然銷劒㦸螻翻㡬度起戈鋋宦逰止歎音塵闕鄉¶
飲何驚嵗月遄靈夀桃枝奇共結金砂銀鑠貴相聨埋¶
輪昔按均輸命吒馭今分太守權徒為行春飛皂盖詎¶
能許國報青錢政經旋考尤多僻民瘼深求尚未痊雖¶
愧袴襦非叔度且期毫墨有馮沿僶遵㢘察思從訓克¶
<pb:KR4h0109_WYG_005-16b>¶
謹操脩敢好畋南市醉過攅幟隊西樓歡坐列瓊筵煩¶
囂謹畏傷淳厚慧黠周防近巧諞重祿省心宜致冦薄¶
材荘貌若臨淵扶危頗異巢居幕勸善還同矢在弦叨¶
莅一麾康逺俗等閒光景又三年¶
　　　成都　　　　　　　　　　　　宋祁¶
風物繁雄古奥區十年傖父巧論都雲藏海客星問石¶
(成都有一石人傳嚴君平/所辨星石今在嚴真觀)花識文君酒處壚兩劒作闗¶
屏對繞二江聨派練平鋪此時全盛超西漢還有淵雲¶
<pb:KR4h0109_WYG_005-17a>¶
杼頌無¶
　　　成都行　　　　　　　　　　　陸㳺¶
倚錦瑟擊玉壺吴中狂士㳺成都成都海棠十萬株繁¶
華盛麗天下無青絲金絡白雪駒日斜馳遣迎名姝臙¶
脂褪盡見玉膚綠鬟半脱嬌不梳吴綾便面對客書斜¶
行小字宻復疎墨君秀潤腴不枯風枝雨葉蕭蕭殊月¶
浸羅襪清夜徂滿身花影醉索扶東來此歡墮空虛坐¶
悲新霜㸃鬢鬚易求合浦十斛珠難覓錦江雙鯉魚¶
<pb:KR4h0109_WYG_005-17b>¶
　　　夢至成都悵然有作(二首/)　　　　前人¶
春風小陌錦城西翠箔珠簾客意迷下盡牙籌閒縱博¶
刻殘畫燭喜分題紫氍毹暖帳中醉紅叱撥驕花外嘶¶
孤夢凄凉身萬里令人憎殺五更鷄¶
宦途元不羡飛騰錦里豪華壓五陵紅袖引行逰玉局¶
華燈圍坐醉金繩階前汗血洮河馬架上霜毛海國鷹¶
世事轉頭誰料得一官南去冷如冰¶
　　　雪中懐成都　　　　　　　　　前人¶
<pb:KR4h0109_WYG_005-18a>¶
憶在西州遇雪時繡筵處處百花圍烏絲闌展新詩就¶
油壁車迎小獵歸感事鏡鸞悲獨舞寄書筝䧹恨慵飛¶
愁多自是難成醉不為天寒酒力微¶
　　　成都書事　　　　　　　　　　前人¶
劒南山水盡清暉濯錦江邊天下稀煙栁不遮樓閣斷¶
風花時逐馬頭飛芼羮筍似稽山美斫鱠魚如笠澤肥¶
客報城西有園賣老夫白首欲忘歸¶
　　　涪州　　　　　　　　　　　　前人¶
<pb:KR4h0109_WYG_005-18b>¶
古壘西偏曉繫舟倚闌搔首思悠悠欲營丹竈竟無地¶
不見荔枝空逺逰官道近江多亂石人家避水半危樓¶
使君不用勤留客瘴雨蠻烟我欲愁¶
　　　涪州十韻　　　　　　　　　馬提幹¶
地踞襟喉重城依雉堞堅東漸鄰楚分南望帯夷邊舟¶
楫三川㑹封疆五郡連人煙繁峽内風物冠江前溪自¶
吴公邑園由妃子傳許雄山共峻馬援壩相聨灘急羣¶
瀦沸崖髙落馬懸石魚占嵗稔鐵櫃騐晴天地暖冬無¶
<pb:KR4h0109_WYG_005-19a>¶
雪人貧嵗不綿巖標山谷子觀塑爾朱僊¶
　　　涪州　　　　　　　　　　　宋輸¶
錦繡洲猶在熊羆夢已無文風齊両蜀仙洞接三都白¶
石從天設青崖見地圖荔支妃子國不復曩時輸¶
　　　彭山縣君居　　　　　　　　　文同¶
公館静寥寥園亭景物饒溪光明短彴樹影䕃危譙山¶
鳥忽雙下溪魚時一跳主人王事簡文酒日逍遥¶
　　　廣安　　　　　　　　　　　何志熙¶
<pb:KR4h0109_WYG_005-19b>¶
欲説賨城好先誇方物妍金羮收稻後紅腊落梅前照¶
坐棃偏紫堆盤荔更鮮雪藤尤異産應不數花牋¶
　　　蜀國弦　　　　　　　　　　明劉基¶
胡笳拍斷𤣥氷結湘靈曲終斑竹裂為君更奏蜀國弦¶
一彈一聲飛上天蜀國周遭五千里峨眉迢迢連玉壘¶
岷嶓出水作大江地砉天浮戒南紀舒為五色朝霞暉¶
惨為虎豹號隂霏翕為千嶂雲雨入噓為百里雷霆飛¶
白鹽雪消春水滿谷鳥相呼錦城暖巴姬倚歌漢女和¶
<pb:KR4h0109_WYG_005-20a>¶
楊栁壓橋花纂纂銅梁翠氣通青蛉碧鷄啼落天上星¶
山都號風寡鵠泣杜鵑嗚咽愁幽㝠商悲語怒聽未了¶
窮猿三聲巫峽曉瞿唐浪波翻九淵倒瀉流泉喧木杪¶
樓頭仲宣羇旅客故鄉𣺌𣺌音塵隔含悽更聽蜀國音¶
不待天明頭盡白¶
　¶
　¶
　¶
<pb:KR4h0109_WYG_005-20b>¶
　¶
　¶
　¶
　¶
　¶
　¶
　¶
　全蜀藝文志巻五¶
